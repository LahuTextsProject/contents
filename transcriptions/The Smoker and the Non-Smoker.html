<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
<head>
  <meta http-equiv="Content-Type" content="text/html; charset=utf-8"/>
  <meta http-equiv="Content-Style-Type" content="text/css"/>
  <title></title>
  <meta name="Generator" content="Cocoa HTML Writer"/>
  <meta name="CocoaVersion" content="1038.35"/>
  <style type="text/css">
    p.p1 {margin: 0.0px 0.0px 0.0px 0.0px; font: 16.0px Helvetica}
    p.p2 {margin: 0.0px 0.0px 0.0px 0.0px; font: 16.0px 'Lucida Grande'}
    span.s1 {font: 16.0px 'Lucida Grande'}
  </style>
</head>
<body>
<p class="p1"><b>Sú-dɔ̀-pā lɛ šú-mâ-dɔ̀-pā</b></p>
<p class="p1">H: âa, à-šwè-thâ chɔ nî g̈â cɔ̀ cê qôʔ-ma.</p>
<p class="p1">tê g̈â ɔ̄ šú-dɔ̀-pā cê qôʔ-ma.</p>
<p class="p1">šú dɔ̀ qhɛ jâ.</p>
<p class="p1">šú-dɔ̀-pā lón cê.</p>
<p class="p1">tê mà ɔ̄ šú mâ dɔ̀.</p>
<p class="p1">šú-qhu ɔ̄, šú-dɔ̀-pā ve šú-qhu ɔ̄ dàʔ jâ cê qòʔ-ma.</p>
<p class="p1">ɔ̀-kɛ̂ ní ɛ̀ lêʔ ɛ̀ te lɛ, phì ɛ̀ʔ g̈ɨ́ ɛ̀ʔ te lɛ, ô šú-qhu mâ dɔ̀ pā tê mà hə̂ʔ gâ lɛ, qhɔ̂ hə̂ʔ lɔ cê.</p>
<p class="p1">ca qhɔ̂ lɛ ɛ̄ yɔ̂ hɨ́ mà chi tê pɔ̂ʔ lɛ̀ a-mûʔ-lón phɛ̀ʔ dàʔ ve cê mɛ̀.</p>
<p class="p1">a-mùʔ-lón phɛ̀ʔ dàʔ ve, vân dàʔ ve khún ɨ̄ khún i gɛ gà, hɔ́-khán gɛ gà thâ gà lɛ, hɔ́-khân chi ɔ̄ cû-yī ɨ̄ jâ lɛ.</p>
<p class="p1">šú-qhu mâ dɔ̀ pā àʔ šú chɨ̂ʔ cɨ cê qôʔ-ma, šú-qhu kə tù ve;</p>
<p class="p1">ô šú-qhu dɔ̀ pā kàʔ chɨ̂ʔ cɨ ve.</p>
<p class="p1">"nɔ̀-hɨ́-mà chɨ̂ʔ ve chò tɛ la" qôʔ ve cê qôʔ-ma.</p>
<p class="p1">tê g̈â tê g̈â tê gɛ mâ chɨ cɨ.</p>
<p class="p1">tê g̈â tê pɔ̂ʔ kù lɛ chɨ̂ʔ cɨ cê, šú.</p>
<p class="p1">âa, tê pɔ̂ʔ lɛ̀ šú chɨ̂ʔ tɛ ā lɛ, kù ve cê, šú-qhu-dɔ̀-pā àʔ.</p>
<p class="p1">"là òʔ, nɔ̀!" qôʔ ve cê, šú-qhɔ̂-šɛ̄-phâ àʔ.</p>
<p class="p1">là. qhe te lɛ ô šú-qhu qhɔ̂-pā kàʔ kù.</p>
<p class="p1">"là òʔ!" qôʔ ve cê.</p>
<p class="p1">""nɔ̀ šú-qhu chi nɔ̀ ve lɔ qo ɔ̄, šú chɨ̂ʔ ā ve chi kə a-ni" qôʔ ve cê.</p>
<p class="p1">"kə a-ni" qôʔ lɛ g̈ɔ̀ kə a lɛ qɔ̀ʔ, šú dɔ̀ pā tê mà ɔ̀ʔ qhe lɛ qha cɔ̂-ɛ šú qhɔ qha cɔ̂ɛ hɔ̄ lɔ cê.</p>
<p class="p1">šú mâ dɔ̀ pā tê mà ɔ̄ chi hɨ <span class="s1">ā… pu ā qay lɔ cê qôʔ-ma.</span></p>
<p class="p2">mâ šī… šu šú qhu àʔ khɔ́ɛ ca qhɔ̂ hə̂ʔ lɛ… à-mù g̈ɔ̀ vân dàʔ lɛ, hɔ́-khân gɛ gà lɛ, šhú-qhu dɔ̀ pā àʔ mâ g̈â cê qôʔ-ma.</p>
<p class="p2">ô ve tê mà šu mɔ̂ tí ca hí ve… šu mɔ̂ ca qhɔ̂ lɛ… qhe te lɛ ɔ̄ yɔ̂ hə̂ʔ gâ jâ lɛ ɔ̄, qhɔ̂ lɛ ɔ̄, qɔ̀ʔ te ve qɔ̀ʔ, ɔ̀-lɔ a-cí mâ cɔ̀.</p>
<p class="p2">šú chɨ̂ʔ cɨ lɛ, yɔ̂… šú qɔ̀ʔ šu mû khɨ ɔ̄ chɨ̂ʔ lɔ cê qôʔ ve, yɔ̂ mâ šī.</p>
<p class="p2">yɔ̂ šú-qhu hə̂ʔ gâ ve…</p>
<p class="p1">ô ve phâ àʔ a-mûʔ te vân…</p>
<p class="p1">ɔ̀-tɛ̀-ɔ̀-na te ā ve yɔ̂ g̈â… yɔ̂ g̈â tù dɔ̂ ā ve.</p>
<p class="p1">cɨ́-kɨ̀ mâ cɔ̀.</p>
<p class="p1">yɔ̂ šu mɔ̂ ca qhɔ̂ lɛ, chɔ lù pā lɛ̀ qhe qay ve yò, yɔ̂ lɛ,</p>
<p class="p1">šú-qhu dɔ̀ šɛ̄ phâ ô ve ɔ̄, ha-lɛ̀-ha-qa yɔ̂ ve mɔ̂ yɔ̂ g̈a e ve yò.</p>
<p class="p1">T: chi qhe yò, yâ tê g̈ɨ̀ ò, "šu ve mɨ-qhɔ̂ àʔ qo tâ ca mɨ" qôʔ ve.</p>
<p class="p1">a-šu yɔ̂ ve mɨ-qhɔ̂ mâ hêʔ qo.</p>
<p class="p1">Ty: "tâ mi" qôʔ ve lâ, nɔ̀ qôʔ ve. "tâ mɨ" qôʔ ve lâ o.</p>
<p class="p1">T: "tâ mɨ" qôʔ ve!</p>
<p class="p1">šu šú-qhu ca qhɔ̂ pā qhe te thâ gà qo lɛ thâ gà qo, šu àʔ mâ g̈â qôʔ ve.</p>
<p class="p1">H: <b>̥</b>.</p>
</body>
</html>
