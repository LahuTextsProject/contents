<?xml version="1.0" encoding="UTF-8"?>
<?xml-stylesheet href="it.xsl" type="text/xsl"?>
<doc><p class="p1"><b>ɔ̀-phɔ̂ ɔ̀-mî hə̂ʔ dàʔ bà dàʔ ve ɔ̀-lɔn</b></p>
<p class="p1">H<span class="s1">꞊</span> qhâʔ-šɛ cà-bon</p>
<p class="p1">T<span class="s1">꞊</span> thû-yì</p>
<p class="p1">H<span class="s2">:</span> ɛɛhɛɛ, âa, a-vî a-ni thàʔ kâ lâ tù ɔ̀-lɔn a-cí cɔ̀ qôʔ-ma.</p>
<p class="p1">ší pə̀ mû-šɔ́ qo ɔ̄ cà-vàʔ lɛ na-phɨ̂ hə̂ʔ dàʔ a cê qôʔ-ma.</p>
<p class="p1">tê g̈â le-le tê kà tâ qay mɛ̄.</p>
<p class="p1">khɛ̂ʔ câ tù ve cê.</p>
<p class="p2"><span class="s3">ha</span>-lɛ̀-ha-qa pwɛ̂ te tù ve cê.</p>
<p class="p2">T: âa, ɔ̀-ví-ɔ̀-ni tê phā ò, hə̂ʔ dàʔ ve làʔ-qɔ̄ tôʔ ve tê cə̀ ɔ̄ ŋà-hɨ Khìʔ-yâ ve ɔ̀-lî ɨ̄ jâ ve tê cə̀ phɛ̀ʔ ve yò mɛ̄.</p>
<p class="p2">chi thàʔ pa-tɔ tê g̈â le-le ha-lɛ̀-ha-qa chɛ̂ tā òʔ.</p>
<p class="p2">ɔ̀-lɔn qôʔ qo ŋà-hɨ ca te gɨ̂ ve ɔ̀-cə̀ mâ hêʔ.</p>
<p class="p2">g̈ɨ̀-ša ve mɛ̂ʔ-g̈û-šɨ̄ ɔ̀-hɔ́ lo khān yù ve ɔ̀-cə̀ phɛ̀ʔ ve thàʔ pa-tɔ, ŋà-hɨ Khìʔ-yâ tê g̈â le-le yɔ̂-hɨ́-mà gɛ ha-lɛ̀-ha-qa g̈a te cɔ̂ ve yò.</p>
<p class="p2">H: âa, vàʔ tî câ tù ve yò lâ.</p>
<p class="p2">T: âa, vàʔ lɛ̀ g̈a tî câ ve tí yò nɛ̀-ɔ̄ qôʔ-ma.</p>
<p class="p2">à-šwè kàʔ tê co pə̀ tê cá šu hə̂ʔ dàʔ là ve ɔ̄, khɛ̂ʔ mâ câ ve qôʔ qo ɔ̄, mɨ̀-câ-vâ-câ ve thɔ̂ qɔ̀ʔ mâ-šō-mâ-má qôʔ ve chɔ-mɔ̂<span class="s1">꞊</span>khɔ̂ ɔ̄ chi qhe cɔ̀ ve-ɔ̄.</p>
<p class="p2">H: âa, qhe qo ɔ̄, tê nàʔ te cɔ̂ ve nè lê, vàʔ tî ve tê g̈ɨ̀.</p>
<p class="p2">T: eeàʔ, a-cí nàʔ-šá te cɔ̂ ve yò.</p>
<p class="p2">ŋà šɔ̄ a-ni qo, khɔ̀ʔ nā-lìʔ khwɛ̂ tê yân vàʔ dɔ̂ʔ lɛ, šɨ̄ nā-lìʔ tê yân pə̀ pî lɛ, hí nā-lìʔ thâ qo, làʔ-qɔ̄ tôʔ tù ve yò.</p>
<p class="p2">cɔ̂n-yɛ̀ qhɔ.</p>
<p class="p2">vàʔ dɔ̂ʔ pā a-šu a-šu ca tù ve le.</p>
<p class="p2">qha dɛ̀ʔ ca tɛ á-mɛ̄, a-šu yɔ̂-phɔ̂-yɔ̂.</p>
<p class="p2">H: âa, ŋà phɔ̂ ve ɔ̄ qhe, cà-ɨ̄ tê g̈â lɛ cà-há tê g̈â lɛ cà-gɛ̂ nɔ̀ kàʔ tê g̈â mɛ̄.</p>
<p class="p2">šɛ̂ʔ g̈â qo pɛ̂ ò hɛ́, ŋà phɔ̂.</p>
<p class="p2">T: ôo, ŋà phɔ̂ ɔ̄ qo, cà-qā tê g̈â lɛ ɔ̄, ɛ̄-khân-pɔ̂ʔ tê g̈â lɛ ɔ̄, cà-qu-ni tê g̈â chi šɛ̂ʔ g̈â qo pɛ̂ ò hɛ́, ŋà pá tí qo.</p>
<p class="p2">H: khɔ̀ʔ g̈â gà ò nè. pɛ̂ ò ɛ̀ʔ. qhe qo tā ò ɛ̀ʔ. chi ma qo ɔ̄.</p>
<p class="p2">T: âa, yâ-mî chi mɛ, ŋà qha-dɛ̀ʔ-dɛ̀ʔ â šī qôʔ-ma. a-šu ve yâ le qôʔ-ma.</p>
<p class="p2">H: ôo, cà-qɛ́ na-dàʔ yâ qôʔ ve â hêʔ lɛ-ā qôʔ-ma.</p>
<p class="p2">T: cà-qɛ́ na-dàʔ yâ.</p>
<p class="p2">H: eeɛɛ̀.</p>
<p class="p2">T: àaa, ô ve ɔ̄. ɔ̀-phɔ̂ hə̂ʔ â phɛ̀ʔ šē nɛ̀ nè.</p>
<p class="p2">â ɨ̄ šē yâ qôʔ-ma.</p>
<p class="p2">H: ɨ̄ ò và, ɨ̄ ò và, chi bə̀ʔ.</p>
<p class="p2">T: yɔ̂ a-šàʔ qhà-ma gà-ò cê le.</p>
<p class="p2">H: hí qhɔ̀ʔ ɛ̀ʔ.</p>
<p class="p2">T: hí qhɔ̀ʔ ɛ̀ʔ lɛ̀ šu gɛ yɨ̀ʔ â phɛ̀ʔ nɛ̀-ɔ̄.</p>
<p class="p2">H: tê chi šɛ̂ʔ qhɔ̀ʔ, tê chi šɛ̂ʔ qhɔ̀ʔ kə̀n.</p>
<p class="p2">Boy: šu bè kə mâ g̈a tà.</p>
<p class="p2">H: tê chi šɛ̂ʔ qhɔ̀ʔ kə̀n gà-ò.</p>
<p class="p2">T: te chi šɛ̂ʔ qhɔ̀ʔ. qhe qo hɔ́-qhâʔ qhà-nî qhɔ̀ʔ gà-ò cê le.</p>
<p class="p2">H: hɔ́-qhâʔ nî-chi-ŋâ qhɔ̀ʔ qôʔ mɔ̀ và nè.</p>
<p class="p2">T: nî-chi-ŋâ qhɔ̀ʔ. pò-thô hɔ́-qhâʔ ɔ̄ qhe-cɛ-cɛ hɛ̂n ve yâ-mî ɔ̄ hí qhɔ̀ʔ ɛ̀ʔ ve àʔ lɛ̀, â phɛ̀ʔ nɛ̀-ɔ̄. tê chi šɛ̂ʔ qhɔ̀ʔ ɛ̀ʔ tí ve lɛ̀.</p>
<p class="p2">H: ɨ̄ ò qôʔ-ma phɛ̀ʔ hɛ́.</p>
<p class="p2">ɨ̄ ò. ɔ̀-šɛ̄-ma jâ ò.</p>
<p class="p2">T: ɔ̀-to ɨ̄ ve lɛ nɛ̀-ɔ̄.</p>
<p class="p2">ɔ̀-šɛ̄-ma cɛ.</p>
<p class="p2">H: jâ ò jâ ò ɔ̀-šɛ̄-ma.</p>
<p class="p2">T: chɔ ɨ̄ ve yò qôʔ-lèʔ.</p>
<p class="p2">māhā ve chɔ-qhâ lɛ.</p>
<p class="p2">Khán-pā: a-šu kàʔ vân phɛ̀ʔ ò lâ.</p>
<p class="p2">H: phɛ̀ʔ ò cê qôʔ-yò-ɛ̀ʔ.</p>
<p class="p2">Boy: a-šu ná ŋà qha-dɛ̀ʔ-dɛ̀ʔ â šī šē yâ-ô.</p>
<p class="p2">H: na-phɨ̂, na-phɨ̂. na-dàʔ yâ.</p>
<p class="p2">Boy: ɔ̂ɔ.</p>
<p class="p2">T: ɔ̂ɔ. yɔ̂ ɔ̄, mə̂-nə́ chɔ lɛ-lâ.</p>
<p class="p2">H: yào. mə̂-nə́ chɔ, nô ɔ̄. vàn-nâ ɔ̀-hɔ́<span class="s1">꞊</span>pá chɛ̂ ve cê.</p>
<p class="p2">Boy: yào pɔ̀ nɛ̀.</p>
<p class="p2">T: yɔ̂ ɔ̄ bon-yâ lɛ lâ.</p>
<p class="p2">yɔ̂ ɔ̄ ɔ̀-lî-ɔ̀-qhâ a-cí-cí šī ò lɛ-lâ.</p>
<p class="p2">H: ca phɛ̀ʔ la gɛ̂ šɔ̄ ve cê. bon-yâ kàʔ.</p>
<p class="p2">T: qhe qo hɔ́-qhâʔ ô ve ɔ̄ a-šu yâ cê le qôʔ-ma.</p>
<p class="p2">H: hɔ́-qhâʔ lâ o.</p>
<p class="p2">T: êe.</p>
<p class="p2">H: cà-qɛ́ yâ qôʔ mɔ̀ â hêʔ lâ.</p>
<p class="p2">T: cà-qɛ́ yâ.</p>
<p class="p2">H: cà-qɛ́ yâ.</p>
<p class="p2">T: cà-qɛ́ qôʔ ve ɔ̄, ô qɛ́ ɛ̀ʔ ve lɛ nɛ̀-ɔ̄ qôʔ-ma.</p>
<p class="p2">H: yò ɛ̀ʔ. ô Kɔ́lɔ́ gɛ là mɨ̀ ve yò ɛ̀ʔ.</p>
<p class="p2">êe. qɛ́ ɛ̀ʔ ve.</p>
<p class="p2">kâʔ ku ve qôʔ lɛ nɛ̀-ɔ̄ qôʔ-ma.</p>
<p class="p2">kâʔ ku yào yào yào.</p>
<p class="p2">á-ni šu mɔ̂…</p>
<p class="p2">T: ô kâʔ ku ve àʔ yò.</p>
<p class="p2">á-ni šu mɔ̂ ca qhɔ̂ lɛ̀ʔ lɛ Kɔ́lɔ́ g̈àʔ dɔ̂ʔ mɨ̀ šɛ̄-phâ lɛ hɛ́ ma.</p>
<p class="p2">H: yôo. mɛ-thɔ-mɔ̂ ɔ̄ šu hɔ-câʔ hɔ á-khɛ qɔ̄-pē šo-câʔ qhɔ̂ lɛ ca hɔ̂ lɛ̀ʔ lɔ qôʔ ve ô ve phâ yò.</p>
<p class="p2">T: ɔɔ, ɔɔ, ɔɔ, ɔɔ.</p>
<p class="p2">Boy: ô phɨ̂ g̈àʔ chèʔ ve qôʔ-ma.</p>
<p class="p2">T: šī ò, šī ò. qhe yò qôʔ qo qɔ̀ʔ làʔ-qɔ̄ tôʔ yân qɔ̀ʔ gà-ò.</p>
<p class="p2">bo-lo-qō kàʔ â dɔ̂ʔ pâʔ.</p>
<p class="p2">dɔ̂ʔ ò lɛ-lâ.</p>
<p class="p2">H: dɔ̂ʔ ò dɔ̂ʔ ò. qay lò. qay lò.</p>
<p class="p2">T: kâ ò lâ. tê g̈â le-le kàʔ. a-šu kàʔ kâ hɛ́ nè lê.</p>
<p class="p2">H: kâ ò.</p>
<p class="p2">T: âa, kâ ò lɔ ma.</p>
<p class="p2">Boy: kâ ò yâ.</p>
<p class="p2">H: hâʔ te lɛ qay tā-òʔ.</p>
<p class="p2">T: âa, yàʔ-ni ɔ̄, yàʔ-šɔ́ ɔ̄, ŋà hɨ ɔ̀-chɔ̂ chi ve nî g̈â hàʔ dàʔ ve ɔ̄, g̈ɨ̀-ša ve ɔ̀-lî-ɔ̀-qhâ ɨ̄ jâ, tā-ɨ̄-tā-mu ve thàʔ pa-tɔ lɛ, tê g̈â le-le gà la pə̀ qo ɔ̄, yɔ̂-hɨ́-mà thàʔ làʔ-qɔ̄ cá pî tù ve yò.</p>
<p class="p2">chi tê khɨ, [cà-qɛ́] nɔ̀ ɔ̄, nɔ̀ ve ɔ̀-mî-ma nɛ-dàʔ chi hàʔ mâ šɨ tê cwe mâ-phâʔ-mâ-gɨ̂, mâ-chî-mâ-bà, yɔ̂ khɨ thɛ mɛ̂ʔ cú ve mâ qôʔ, yɔ̂ chɛ̂-hā-cɔ̀-hā ve mâ qôʔ, šɨ qay lɛ g̈a phâʔ dàʔ ve tê cə̀ mâ hêʔ qo, yɔ̂ thàʔ mâ-phâʔ-mâ-gɨ̂, mâ-chî-mâ-bà tɛ̀ʔ gɨ̀-ša ve mɛ̂ʔ-g̈û-šɨ̄ ɔ̀-hɔ́ nɔ̀ šá-khîʔ khān ve yò lâ.</p>
<p class="p2">cà-qɛ́: khān ve yò.</p>
<p class="p2">T: khān ve yò. dàʔ ve yò.</p>
<p class="p2">qhe qo, nɛ-dàʔ ò, nɔ̀ làʔ-šɛ g̈ɔ̂ʔ tā ve nɔ̀ ve ɔ̀-phɔ̂ ----</p>
<p class="p2">H: cà-qɛ́ nè!</p>
<p class="p2">T: --cà-qɛ́ chi tê g̈â thàʔ lɛ̀, mâ šɨ tê co g̈ɨ̀-ša nɔ̀ thàʔ yù lɛ phâʔ dàʔ pî ve mâ hêʔ qo, nà-ve-gɔ̀-ve khɨ thɛ mɛ̂ʔ-cú ve mâ qôʔ, hā-ve-g̈ɔ̂-ve mâ qôʔ, nɔ̀ yɔ̂ thàʔ ni-pî ga-pî lɛ hàʔ-šá pî tù ve yò tɛ̀ʔ, šɨ qay lɛ mâ g̈a phâʔ dàʔ ve tê cə̀ mâ hêʔ qo, tê cwe lɛ̀ nɔ̀ ve ɔ̀-phɔ̂ phɛ̀ʔ ve yò tɛ̀ʔ, nɔ̀ g̈ɨ̀-ša ve mɛ̂ʔ-g̈û-šɨ̄ lɛ, chɔ chi ma ve mɛ̂ʔ-g̈û-šɨ̄ ɔ̀-hɔ́ nɔ̀ šá-khîʔ khān ve yò lâ.</p>
<p class="p2">nɛ-dàʔ: khān ve yò.</p>
<p class="p2">T: khān ve yò, dàʔ ve yò.</p>
<p class="p2">âa, qhe qo lɛ̀, vàʔ-šā pɛ̀ ve tí yò ma.</p>
<p class="p2">vàʔ-šā pɛ̀ ò lâ.</p>
<p class="p2">H: tɔ̂ʔ phôʔ ò, tɔ̂ʔ phôʔ ò. ô ni.</p>
<p class="p2">T: qhe qo ɔ̄, qhà-qhe te tù ve le.</p>
<p class="p2">H: cá câ a lâ. pɛ̀ a lâ, yɛ̀ àʔ.</p>
<p class="p2">Khán-pā: pɛ̀ʔ, pɛ̀ʔ.</p>
<p class="p2">T: pɛ̀ʔ</p>
<p class="p2">Boy: pɛ̀ʔ</p>
<p class="p2">T: qhà-qhe te tù le. chɔ [tê yɛ̀ ve] tê ca ve tê pun te tù ve lâ. mâ hêʔ lɛ tê ca ve tê pun te tù ve lâ.</p>
<p class="p2">: tê yɛ̀ ve tê pun te lò. šùʔ-šàʔ à.</p>
<p class="p2">H: âa nè, ŋà chɔ mâ ve ɔ̄ nè, chɔ nî ca šɛ̂ʔ ca ve ɔ̄, mâ qo câ mâ gâ ve yò qôʔ-ma.</p>
<p class="p2">T: chɔ mâ qo qɔ̀ʔ, te thâ qo ɔ̄, mâ te ve qôʔ-ma; tê g̈â tí te ve qôʔ-ma, chi ɔ̄.</p>
<p class="p2">: eeàʔ ve yò. te thâ qo tê g̈â tí te ve yò.</p>
<p class="p2">T: câ thâ qo câ mâ gâ ve qôʔ-ma. chi ɔ̄, lɔ̂-phâʔ ɨ̄ ve yò qôʔ-ma.</p>
<p class="p2">H: chi ɔ̄, bon te ve qôʔ ve â hêʔ lɛ-lâ.</p>
<p class="p2">nɔ̀-hɨ qo bon te ve qo câ cɔ̂ ve yò ɛ̀ʔ.</p>
<p class="p2">T: bon te ve bon kàn te ve kàʔ yò. ŋà-hɨ chɔ qha-pə̀e pə̀e mâ te qôʔ-ma, qhà-thâʔ-kàʔ.</p>
<p class="p2">H: tê yɛ̀ ve tê g̈â ɛ̀, tê g̈â.</p>
<p class="p2">tê pɔ̂ʔ pɔ̂ʔ ɛ̀ʔ ca là qôʔ qo ɔ̄, šag̈û mâ gà šē kàʔ qòʔ e ò qôʔ-ma, kán te ve qo.</p>
<p class="p2">: mâ te tɛ̀ nɔ̀ khān ɛ̀ʔ.</p>
<p class="p2">T: khān ve yò, ŋà lɛ̀. mâ te mɔ̀ tê pɔ̂ʔ ɛ̀ʔ kàʔ.</p>
<p class="p2">H: qhe qo, vàʔ-šā qhà-ma câ tù ve le, qha pəe.</p>
<p class="p2">Boy: ô ve àʔ tâ cā-òʔ lò.</p>
<p class="p2">H: šɛ̂ʔ chi ŋâ kîlô, câ ve šɛ̂ʔ chi ŋâ kîlô.</p>
<p class="p2">T: ɛ̂ʔ kîlô ɔ̀-lî tɛ ve lâ.</p>
<p class="p2">H: ɔ̀-lî tɛ ve yò. yàʔ ni tàn lɛ ɔ̀-g̈û-šɨ̄ qay a-šu tê g̈â kàʔ chi qhe tí g̈a yɛ̂ ve yò.</p>
<p class="p2">T: chi qhe tí g̈a te ve yò lɔ qo, à-mù cɔ̀-pā tí yɛ̀-ca-qa-ca tù ve phɛ̀ʔ pɨ́ à. hā-pā tí qo, hā-pā-g̈ɔ̂-pā thɔ̂ yɛ̀-ca-qa-ca tù ve â phɛ̀ʔ lɔ nɛ̀-ɔ̄.</p>
<p class="p2">H: chi ɔ̄ qhe lɛ šu hɔ-phu-hɔ-mɔ̂ nî phɔ̂ mɛ dàʔ lɛ cɔ̀.</p>
<p class="p2">làʔ-qɔ̄ tôʔ thɔ̂ khɛ́ mâ câ lɛ ɔ̄ hə̂ʔ dàʔ ve chɔ thɔ̂ cɔ̀.</p>
<p class="p2">g̈âʔ mɛ̄ cwi tê nî khɛ tî lɛ làʔ-qɔ̄ tôʔ thɔ̂ cɔ̀, nɔ̀ tɔ̂ dàʔ qo.</p>
<p class="p2">T: ɔ̀ɔ, qhe qo lɛ̀ dàʔ ve yò.</p>
<p class="p2">qhe qo vàʔ-šā chi ɔ̄ qhà-qhe te pɛ̀ tù ve le. mâ hêʔ qo, yɛ̀ àʔ pɛ̀ lò.</p>
<p class="p2">tê yɛ̀ ve hí mɛ̂ʔ hí mɛ̂ʔ pɛ̀ a-ni.</p>
<p class="p2">yù kə ɛ̀ʔ. thɔ ɛ̀ʔ.</p>
<p class="p2">thɔ, thɔ, thɔ.</p>
<p class="p2">H: kə lò, ô kîlô àʔ.</p>
<p class="p2">T: âa, tê g̈â le-le qha-dɛ̀ʔ g̈a ga ni pîʔ mɛ̄.</p>
<p class="p2">à-mù qôʔ dàʔ yɔ dàʔ tù dê dê qo, šu kâ yɔ̂ kâ qo, ha-ca-ha-lay à.</p>
<p class="p2">šu yâ àʔ yàʔ-tɔ à.</p>
<p class="p2">H: âa, chɔ là ò lɔ và nè.</p>
<p class="p2">vàʔ šā yù pî a.</p>
<p class="p2">pɛ̀ pə̀ ā ve-ɔ̄.</p>
<p class="p2">T: kù pî a. kù pî a.</p>
<p class="p2">: vàʔ šā yù la o, vàʔ šā yù la o.</p>
<p class="p2">tê-qhâʔ tê-lɔ̀ ve ò.</p>
<p class="p2">: yù la ve yò, yù la ve yò.</p>
<p class="p2">T: cô-ɔ̄, cà-bùʔ tê qhô ɔ̄ â là mɔ̀ šē và.</p>
<p class="p2">H: ca kù pî a, ca kù pî a.</p>
<p class="p2">T: cà-bùʔ tê qhô àʔ kù pî a cê.</p>
<p class="p2">: cà-bùʔ ò, vàʔ-šā yù la o qôʔ o.</p>
<p class="p2">cà-bùʔ: là tɛ dɔ̀ šā.</p>
<p class="p2">T: là tɛ dɔ̀ ve yàʔ šɔ́ tê šɔ́ ve bûʔ thâ yò. làʔ-qɔ̄ tôʔ kɨ̀ èʔ mâ là, nɔ̀-hɨ chɔ qôʔ ve māhā šɛ̂ʔ hā ve chi qhe tí yò mɛ̀. qhà thâʔ kàʔ.</p>
<p class="p2">Boy: yɔ̂ qôʔ ya-fīn lɛ̀ʔ chɛ̂ ve ma.</p>
<p class="p2">T: nà-qà-pɨ pá-nɛ́ ɛ̀ʔ te qo.</p>
<p class="p2">cà-bùʔ: ŋà mâ câ o mɛ̄.</p>
<p class="p2">T: â câ qo qhe cɛ yò qôʔ-ma.</p>
<p class="p2">qha dɛ̀ʔ te cā ha lèʔ.</p>
<p class="p2">câ mâ-yɔ.</p>
<p class="p2">nɔ̀ tê g̈â šu àʔ mâ šū.</p>
<p class="p2">H: tâ qôʔ dàʔ, tâ qôʔ dàʔ. bon te šā lɛ, bon te šā lɛ, bon g̈a šín g̈a e pî.</p>
<p class="p2">T: cô pū-cɔ̂ tê qhô kàʔ â là qha-pâʔ šē yâ.</p>
<p class="p2">qhe qay ve qôʔ ve, nɔ̀-hɨ chɔ qôʔ ve tɔ̂ yɔ hā ve. câ la o qôʔ ve kàʔ mâ qɔ̀ʔ là šē.</p>
<p class="p2">H: nô ni ɛ̀ʔ, nô ni ɛ̀ʔ, ɔ̀-yâ là mɔ̀ và, nô ni ɛ̀ʔ yù pî a ɛ̀ʔ. tê thɔ yù pî a. tê thɔ.</p>
<p class="p2">T: tê thɔ yù pî a. tê thɔ.</p>
<p class="p2">: hɛ̄ hɛ̄ hɛ̄. yù ŋɔ́ vəʔ.</p>
<p class="p2">Boy: ( )</p>
<p class="p2">H: âa, pə̀ ve nè, qhe qo. khɛ́ cà ve chi ɔ̄.</p>
<p class="p2">vàʔ-šā pɛ̀ câ ve àʔ tê yɛ̀ le-le ve àʔ; mâ là ve qo ɔ̄ mû phə̀ʔ à…</p>
<p class="p2">T: âa, chi tê pɔ̂ʔ ɔ̄ yâ qɔ̀ʔ phɔ qòʔ e ve àʔ qɔ̀ʔ jɛ̀ dàʔ šē.</p>
<p class="p2">âa, ŋà yâ nɔ̀ gɛ qɔ̀ʔ e ve ò lɔ qôʔ-ma, â qɔ̀ʔ la mɔ̀ lɛ lâ, nɔ̀ gɛ ɔ̄.</p>
<p class="p2">H: â qɔ̀ʔ la mɔ̀ nè.</p>
<p class="p2">: … yâ chi ɔ̄.</p>
<p class="p2">Boy: dɔ̂ʔ cɔ̂ qôʔ-ma lê.</p>
<p class="p2">T: yâ chi qôʔ ve, qôʔ ve, dê lâ ve qôʔ ve cê qôʔ ma.</p>
<p class="p2">ŋà qôʔ qɔ̀ʔ yɔ̂ àʔ mâ-dê-mâ-yàʔ jɔ qôʔ-ma, tê pɔ̂ʔ ɛ̀ʔ kàʔ.</p>
<p class="p2">ŋà qôʔ ve chi yò ɛ̀ʔ. mâ ɨ̄ šē, tâ ka tâ ka qôʔ ve.</p>
<p class="p2">T: chɔ ka ve ma hêʔ. yɔ̂ hɨ qhâ yɔ̂ hɨ te dɔ̂ cɔ̂ lâ ve.</p>
<p class="p2">chɔ ca te g̈a ve mâ hêʔ. chi qhe ve.</p>
<p class="p2">: tê gɛ yɨ̀ʔ mâ khān lɛ phɔ qɔ̀ʔ e ve lɛ nè-ɔ̄.</p>
<p class="p2">: â hêʔ ɔ nè-ɔ̄.</p>
<p class="p2">: yò. qhe mâ hêʔ qo, mâ phɔ qɔ̀ʔ e cɔ̂.</p>
<p class="p2">T: kán khə̀ʔ lɛ qôʔ ve lɛ nā; šu kán àʔ lɛʔ…</p>
<p class="p2">: ká ɔ̄ qhe cà cà mâ cɔ̀ mɔ̀.</p>
<p class="p2">H: yɨ̀ʔ qhɛ lɛ, yɨ̀ʔ qhɛ lɛ, bɔ̀ jâ lɛ chi ɔ̄.</p>
<p class="p2">: mâ hêʔ ɔ, yâ-mî qɛ̀ʔ mâ khān ve qôʔ-ma.</p>
<p class="p2">T: âa à â, ni yâ qôʔ qo lɛ̀ mā hā šêʔ hā ve, šu yâ lɔ qôʔ qo ɛ̀ â šū tā nā lɛ.</p>
<p class="p2">chò mā qo ô qay. ô mā qo chò qay.</p>
<p class="p2">ôo ò ô phɛ̀ʔ kàʔ phɛ̀ʔ bɔ̀ càʔ.</p>
<p class="p2">šu yâ àʔ yàʔ tɔ câʔ.</p>
<p class="p2">H: yâ chi tê mà qôʔ ve qo ɔ̄ chɔ bɔ̀ chɔ phɨ̂ ɛ́ yò.</p>
<p class="p2">kú-te-mɔ̂-te câ ve mâ hêʔ…</p>
<p class="p2">T: qhe cɛ ve yò, qhe cɛ ve yò.</p>
<p class="p2">: a-lô, nɔ̀ yâ chi qôʔ lɛ̀ nī lón kàʔ làʔ-g̈ɔ̂ hɨ te qo…</p>
<p class="p2">T: âa.</p>
<p class="p2">Boy: âa, cha lón cha lón kàʔ ɨ̄ ve qôʔ-ma lê.</p>
<p class="p2">T: âa, yâ chi ɔ̄ te mâ g̈a o ma.</p>
<p class="p2">qhâʔ-šɛ gɛ qay tí yò. qhâʔ-šɛ gɛ qay tí yò.</p>
<p class="p2">qhâʔ-šɛ ò, kù phɔ̀n a lò, chɔ chi ma ve àʔ. te mâ g̈a o.</p>
<p class="p2">H: hə̂ə, chi há ŋà á-qhɔ lo chɔ tê g̈â le-le là òʔ mɛ̀.</p>
<p class="p2">ɔ̀-lɔn cɔ̀ ve mɛ̀.</p>
<p class="p2">mâ là mâ phɛ̀ʔ mɛ̀.</p>
<p class="p2">: âa, yàʔ-pɨ́ nô ɔ̄ chɔ kù pâʔ. à-thòʔ-ma te lɛ nā.</p>
<p class="p2">T: ôo, šu yâ ɔ̀-lɔn cê. šu yâ šhu gɛ mâ chɛ̂ phɛ̀ʔ lɛ.</p>
<p class="p2">: qhà-thâʔ qhà-thâʔ kàʔ šu yâ ɔ̀-lɔn tí yò.</p>
<p class="p2">: â-lô, na kàʔ na bɔ̀ càʔ. qhe šu yâ ɔ̀-lɔn tí lɛ.</p>
<p class="p2">Boy: â-lô ŋà lɛ̀ mâ qay o, mâ qay o.</p>
<p class="p2">T: mâ qay ve mâ phɛ̀ʔ mɛ̀ yâ tê g̈ɨ̀ ò.</p>
<p class="p2">nà-qà-pɨ àʔ tē ā ve mɛ̀.</p>
<p class="p2">g̈a qay ve yò mɛ̀</p>
<p class="p2">qhe a-šu yɔ̂ ó-qō àʔ tē ā ve, mâ qay mâ phɛ̀ʔ mɛ̀.</p>
<p class="p2">tê ni qo nì-hɨ ɔ̀-lɔnn šu na lâ pā mâ cɔ̀ mɛ̀.</p>
<p class="p2">qay lɛ na cɔ̂, mâ yɔ mâ te gâ thɔ̂.</p>
<p class="p2">H: ôo, gà la pə̀o lâ.</p>
<p class="p2">T: eeàʔ, nì-hɨ chɔ tí qo, chi ma tí cɔ̀ ve yò hɛ́.</p>
<p class="p2">H: gà la ò, gà la ò.</p>
<p class="p2">: jɛ̀ dàʔ qhâ ni ò ɛ̀ʔ.</p>
<p class="p2">H: yàʔ-pɨ́ há ɔ̀-lɔnn chi ɔ̄, yâ chi tê ca ve ɔ̀-lɔnn qôʔ-ma.</p>
<p class="p2">chɔ chi ma ve dɔ̂ a-ni qhà-qhe te tù le.</p>
<p class="p2">T: â à. qhe cɔ cɔ te dàʔ ve ɔ̄.</p>
<p class="p2">g̈ɨ̀-ša mɛ̂ʔ-g̈û-šɨ̄ hɔ́ ɔ̄, g̈a šɛ̂ʔ g̈a khān g̈a hə̂ʔ g̈a te dàʔ ò ve ɔ̄, â dàʔ nè-ɔ̄.</p>
<p class="p2">g̈ɨ̀-ša àlò â cɔ̂ nè-ɔ̄. chi qhe te ve ɔ̄.</p>
<p class="p2">ŋà tí qo šālàʔ phɛ̀ʔ ve lɛ nɔ̀ hɨ àʔ tɔ̂ mā lâ a.</p>
<p class="p2">na gâ qo nè àʔ cɔ̀ yò.</p>
<p class="p2">mâ mâ qôʔ qo nè àʔ cɔ̀ yò.</p>
<p class="p2">g̈ɨ̀-ša àlò mâ cɔ̂ mɛ̀. </p>
<p class="p2">H: âa, yâ chi qôʔ ve qôʔ qo ɔ̄ nɔ̀ gɛ phɔ qɔ̀ʔ e ni šɔ́ ná nɔ̀ mā nɔ̀ šɔ́ lɛ qhe qay ve yò.</p>
<p class="p2">mâ qɔ̀ʔ la pə lâ ve nɔ̀ àʔ cɔ̀ ve qôʔ-ma.</p>
<p class="p2">T: âa, yâ chi qôʔ ve mâ g̈a mā mâ g̈a šɔ́.</p>
<p class="p2">mā hā šêʔ hā ve qôʔ qo ô thâ tê ni qôʔ qo nɔ̀ hɨ thɔ̂ šī ā ve yò.</p>
<p class="p2">te mâ g̈a o.</p>
<p class="p2">yâ g̈a qo yâ àʔ tā lɛ mā ve tí yò ɛ̀ʔ.</p>
<p class="p2">H: ôo, yâ àʔ šɛ qòʔ e ve láy ni gà-ò ve qôʔ-ma.</p>
<p class="p2">qhà-qhe te thɔ̂ nɔ̀ ši cɔ̂ qôʔ-ma.</p>
<p class="p2">nɔ̀ yâ qôʔ-ma.</p>
<p class="p2">T: âa, qhe qo "šé àʔ" qôʔ ve lɛ lâ. nɔ̀ mɛ.</p>
<p class="p2">: mâ hə̂ʔ ve qo g̈a šé lâ ve yò.</p>
<p class="p2">: šɨ šɨ tèʔ tèʔ kàʔ mâ hə̂ʔ o.</p>
<p class="p2">H: âa, a-ví-a-ni tê g̈ɨ̀ ò nè, à šwè thâ chɔ-mɔ̂ yɛ̂ jɔ ve ɔ̀-lî àʔ dɔ̂ a-ni lɛ te tí yò lê.</p>
<p class="p2">qhe ɔ̀-phɔ̂ ɔ̀-mî-ma bà dàʔ ve qôʔ ve qôʔ qo ɔ̄, a-šu lɛ mâ hə̂ʔ gâ lɛ bà qôʔ qo ɔ̄, chi g̈a pə̀ ve tí yò ɛ̀ʔ.</p>
<p class="p2">chɔ-mɔ̂ ɔ̀-lî ɔ̀-qhɔ chi qhe cɔ̀ ā ve yò.</p>
<p class="p2">T: eeàʔ, chɔ qôʔ chɔ ɨ̄ hìʔ mâ ɨ̄; hìʔ ɔ̀-hɔ́ tí chɛ̂ ve yò ɛ̀ʔ. a-šu kàʔ.</p>
<p class="p2">: cɔ̂ ve yò. cɔ̂ ve yò. qhà-qhe te thɔ̂.</p>
<p class="p2">T: tâʔ a tí te lò.</p>
<p class="p2">: te mâ là ò. ɔ̀-bon ɨ̄ àʔ.</p>
<p class="p2">: âa, ɔ̀-lî ɔ̀-lɔnn tí qo à-šwè chɔ-mɔ̂ tê co yɛ̂ jɔ ve àʔ te a lê, ɔ̀-ví ɔ̀-ni tê phā ò.</p>
<p class="p2">chɔ-mɔ̂ yɛ̂ jɔ ve ɔ̄ qhe lɛ, a-šu tê g̈â lɛ mâ hə̂ʔ gâ lɛ chî bà ve qôʔ qo qɔ̀ʔ, tê chi ŋâ thɛ̀ʔ cê.</p>
<p class="p2">lɛ yâ cɔ̀ ā ve qôʔ qo qɔ̀ʔ, šɛ̂ʔ khán cê mɛ̀.</p>
<p class="p2">yàʔ-pɨ́-há nì-hɨ ɔ̄ ɔ̀-lɔn chi ɔ̄ a-šu tê g̈â bà ve qo ɔ̄ chi à-šwè chɔ-mɔ̂ ve ɔ̀-lî chi yɛ̂ ā ve qhe kə àʔ.</p>
<p class="p2">: kə pî a-ʔ, kə pî a-ʔ.</p>
<p class="p2">Husband: hɛ̄, hɛ̄, hɛ̄.</p>
<p class="p2">: g̈ɔ a-ni, qhâʔ-šɛ ò, g̈ɔ a-ni.</p>
<p class="p2">T: tê ha ŋâ chi lɔ qo, tê chi ŋâ bàʔ ɔ̄ pə̂ lɛ yù jɔ ve yò mɛ. kâ phû.</p>
<p class="p2">hɛ̀ʔ, nɔ̀ hɨ ɔ̄ tê ha ni chi ŋâ bàʔ yù və lò.</p>
<p class="p2">chi tê ha tê chi ŋâ bàʔ ɔ̄ kâ phû chɔ chi ma ve g̈a mɨ phû là phû šú phû yù á ve yò.</p>
<p class="p3">háa, hɛ̄ hɛ̄ hɛ̄ yù ɛ̀ʔ, ɛ̀ʔ ɛ̀ʔ qôʔ-ma qòʔ-ma.</p>
</doc>