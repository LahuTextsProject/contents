<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
<head>
  <meta http-equiv="Content-Type" content="text/html; charset=utf-8"/>
  <meta http-equiv="Content-Style-Type" content="text/css"/>
  <title></title>
  <meta name="Generator" content="Cocoa HTML Writer"/>
  <meta name="CocoaVersion" content="1038.35"/>
  <style type="text/css">
    p.p1 {margin: 0.0px 0.0px 0.0px 0.0px; font: 16.0px Helvetica}
    p.p2 {margin: 0.0px 0.0px 10.0px 0.0px; font: 16.0px Helvetica}
  </style>
</head>
<body>
<p class="p1"><b>vè lɛ lâ ɔ̀-lɔn</b></p>
<p class="p1">chi bə̀ʔ à-pū tê mà qhay mā lâ šā, ɔ̀-ví ɔ̀-ni Lâhū yâ tê-phā ò.</p>
<p class="p1">tàʔ-í na tā šē.</p>
<p class="p1">à-šwè-thâ lâ tê khɛ lɛ vè tê khɛ nàʔ-ú te dàʔ ve.</p>
<p class="p1">lâ qôʔ ve: "ŋà ɔ̀-qhôʔ lɛ̀ cû-yī ɨ̄ ve ɔ̀-g̈â ɨ̄ ve chɔ mâ cɔ̀" tɛ̀ʔ qôʔ pî ve.</p>
<p class="p1">vè qôʔ ve: "nɔ̀ cû-yī ɨ̄ ve tɛ̀ʔ nɔ̀ dɔ̂ ve lâ. mâ hêʔ šē mɛ̀. nɔ̀ ɔ̀-qhôʔ ɨ̄ ve tê g̈â cɔ̀ šē.</p>
<p class="p1">lâ lón qôʔ ve: "a-šu le. chɔ yâ qôʔ ve chi bə̀ʔ cɔ̀ ɔ lâ."</p>
<p class="p1">: "cɔ̀ ɔ. cɔ̀ tɛ̀ ma yò. nɔ̀ cû-yī te dàʔ gâ qo, ŋà mā lâ a."</p>
<p class="p1">: "khə̀ʔ, khə̀ʔ… mā a ni. ŋà tê-pɔ̂ʔ tí qa-chèʔ lɛ câ mā lâ a," qôʔ pî ve yò.</p>
<p class="p1">tê-ni gà lɛ, yâ-mî nî g̈â hɛ qhɔ lo qay ve thàʔ g̈a mɔ̀ lɛ, vè thàʔ qôʔ pî ve: "chi yò lâ" tɛ̀ʔ vè thàʔ na-ni lɛ, nâʔ mâ cɔ̀ lɛ "mâ hêʔ" tɛ̀ʔ qôʔ pî ve yò.</p>
<p class="p1">tê pɔ̂ʔ hɔ́-qhâʔ tê g̈â nâʔ tâʔ lɛ hɛ qhɔ lo là ve thàʔ g̈a mɔ̀ lɛ, lâ qôʔ ve: "vè ò, chi yò lâ" tɛ̀ʔ na-ni lɛ,</p>
<p class="p1">vè qôʔ ve: " yò, yò" qôʔ pî ve yò.</p>
<p class="p1">chɔ chi ve thàʔ yɔ̂ mɔ̀ lɛ, yɔ̂ g̈ɨ̂ là ve thàʔ chɔ g̈a mɔ̀ thâ, yɔ̂ tâʔ tā ve nâʔ tà cɛ ɔ̀-dɛ̀ nî mà ve thɔ lɛ, ɔ̀-šī-ɛ́ pá ɔ̄ bɔ̂ʔ pî lɛ, te pɔ̂ʔ qɔ̀ʔ là lɛ, khɔ̀ʔ šī ve phɔ̂ ɔ̄ bɔ̂ʔ pî ve yò.</p>
<p class="p1">yɔ̂ pɔ̂ʔ phɔ e lɛ, vè qôʔ pî ve: "nɔ̀ ŋà qôʔ ve â hêʔ lɔ lâ".</p>
<p class="p1">: "yò lɔ. ca khān mâ g̈a. yɔ̂ ve bɔ̂ʔ qha lâ ve pòn, pòn te qha lâ lɛ, ɔ̀-qā-ɔ̀-le cɔ́ cí cɔ́ cí cɔ chèʔ lâ ve khān mâ g̈a lɔ yâ" tɛ̀ʔ yɔ̂ vè thàʔ tho pî ve yò.</p>
<p class="p1">yò lê. à-pòn chi ve tê mà lɛ̀, tê g̈â le-le a-šu yɔ̂ ɔ̀-to thàʔ šɔ̄-ni qo cɔ̀ jɔ.</p>
<p class="p1">a-šu yɔ̂ ɔ̀-to thàʔ cû-yī bî jâ tɛ̀ʔ dɔ̂ thɔ̂ mâ hêʔ lɔ.</p>
<p class="p1">ŋà ɔ̀-qhôʔ ve cɔ̀ šē lɔ.</p>
<p class="p1">ŋà-hɨ Lâhū yâ tê-phā ɔ̀-qhɔ chi bə̀ʔ kàʔ phɛ̀ʔ chɛ̂ šē hɛ́ lê.</p>
<p class="p1">phɛ̀ʔ chɛ̂ ve qo, ɔ̀-ví-ɔ̀-ni-hɨ ò, hâʔ-hâʔ dɔ̂-phûʔ mɛ̀ tɛ̀ʔ chi qhe ša-tìʔ pî lâ ve yò.</p>
<p class="p1">qha-dɛ̀ʔ na-yù mɛ̀.</p>
<p class="p2">à-pòn chi lɛ̀ pə̀ ve yò.</p>
</body>
</html>
