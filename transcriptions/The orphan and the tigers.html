<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
<head>
  <meta http-equiv="Content-Type" content="text/html; charset=utf-8"/>
  <meta http-equiv="Content-Style-Type" content="text/css"/>
  <title></title>
  <meta name="Generator" content="Cocoa HTML Writer"/>
  <meta name="CocoaVersion" content="1038.35"/>
  <style type="text/css">
    p.p1 {margin: 0.0px 0.0px 0.0px 0.0px; font: 16.0px Helvetica}
    p.p2 {margin: 0.0px 0.0px 10.0px 0.0px; font: 16.0px Helvetica}
  </style>
</head>
<body>
<p class="p1">yâ-cù-ši lɛ lâ ɔ̀-lɔn</p>
<p class="p1">à-šoè thâ cê šā-bɔ̂ʔ-pā tê chi g̈â cɔ̀ ve cê.</p>
<p class="p1">šā-bɔ̂ʔ-pā tê chi g̈â ve ɔ̀-qhɔ lo yâ-cù-ši fə́-qûʔ-ni tê g̈â yɔ̂ šu cè te qay ve cê.</p>
<p class="p1">qhe te lɛ, hɛ-pɨ́-qhɔ šā-bɔ̂ʔ kɨ̀ thə̀n lón ɔ̀-qhɔ lo gà lɛ, yɔ̂-hɨ chɛ̂ kɨ̀ ô-ve ɔ̀-qhɔ lo gà ve tê yân thâ, lâ khɨ thàʔ g̈a mɔ̀ lɛ, yɔ̂-hɨ há mâ phɛ̀ʔ cê.</p>
<p class="p1">qhe te lɛ yɔ̂-hɨ ša-bɔ̂ʔ-pā ô-ve tê-phā kɔ̂ʔ jâ lɛ, khá-pū-lu te ve cê.</p>
<p class="p1">khá-pū-lu chi ɔ̀-qhɔ lo lòʔ yɨ̀ʔ kɨ̀ te ve cê.</p>
<p class="p1">mû phə̀ʔ thé gà lɛ, yɔ̂-hɨ khá-pū-lu ô-ve thàʔ mû-phe lo ca phɛ chî lɛ, tâʔ yɨ̀ʔ tù ve te ve cê.</p>
<p class="p1">qhe te lɛ, yâ-cù-ši ô-ve qôʔ pî ve: "šā-mɔ́ tê-phā ò, á-thɔ a-cí ŋā" ô qhe qôʔ pî ve cê.</p>
<p class="p1">"nɔ̀-hɨ pòn ve qhe ngà kàʔ pòn gâ. ŋà thɔ̂ mâ šɨ gâ. chò kàʔ lâ chɛ̂ kɨ̀ cɔ̀ mâ jâ lɛ, lâ mâ ve pa-tɔ ŋà kàʔ nɔ̀-hɨ qhe mû-phe yɨ̀ʔ gâ," ô qhe qôʔ pî ve cê.</p>
<p class="p1">qhe te lɛ, šā-mɔ́ ô-ve tê-pa, á-thɔ mâ ŋā pî.</p>
<p class="p1">yɔ̂-hɨ vâ-qhɛ̂ thèʔ bà ve… yâ-cù-ši chi yɔ̂ g̈ɔ̂ʔ lɛ, vâ-pu lón tê mà ɔ̀-qhɔ lòʔ e ve cê.</p>
<p class="p1">cô kàʔ lòʔ e lɛ ca ni ve tê yân thâ, chɔ yɨ̀ʔ lɔ̀ʔ ɛ̀ʔ qhe cɛ ɛ̀ g̈a mɔ̀ ve cê.</p>
<p class="p1">á-khɛ g̈ɔ̂ʔ və lɛ, ô kàʔ ɔ̀-qhɔ lo yɔ̂ ca ni lɛ, ô kàʔ yɨ̀ʔ e ve cê, tân-khɨ̂n thâ…</p>
<p class="p1">qhe te lɛ, yɔ̂-hɨ šā-bɔ̂ʔ-pā tê-phā mû phə̀ʔ la ve tê yân thâ, khá-pū-lu ɔ̀-qhɔ lo lòʔ yɨ̀ʔ e ve cê.</p>
<p class="p1">qhe te lɛ, lâ gà la ve tê yân thâ, lâ pɔ̂ʔ chèʔ câ ve cê, qha-pə̀e tê-chi g̈â ve thàʔ chèʔ câ pə̀ šē ve cê.</p>
<p class="p1">tê pɔ̂ʔ lɛ̀ yɔ̂-hɨ qha-pə̀e ve thàʔ chèʔ câ pə̀ lɛ, yâ-cù-ši vâ pu qhɔ yɨ̀ʔ ā ve àʔ yɔ̂-hɨ lâ ô-ve tê-phā mɛ̄-tu cɔ jûʔ kə lɛ cɔ ši ve cê.</p>
<p class="p1">qhe te lɛ, lâ mɛ̄-tu jûʔ kə lɛ ši ve thàʔ yâ-cù-ši chi ve yɔ̂ á-khɛ lâ mɛ̄-tu thàʔ phɛ lɛ vâ-pu thâʔ hɔɛ̄ tī ve cê.</p>
<p class="p1">ô qhe tí te ve cê, lâ tê-chi khɛ ve hàʔ.</p>
<p class="p1">qhe te lɛ mû thî la ve tê yân thâ, yɔ̂ ɔ̀-bà pá lo tɔ̂ʔ qay lɛ, šā-bɔ̂ʔ-pā šɨ ā ve á-thɔ tê-phā yù lɛ, lâ tê-phā thàʔ chɔ phɛ̂ ve cê.</p>
<p class="p1">qhe te lɛ lâ ô-ve tê-phā qha pə̀e šɨ e pə̀ ve cê.</p>
<p class="p2">pə̀ ve yò.</p>
</body>
</html>
