<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
<head>
  <meta http-equiv="Content-Type" content="text/html; charset=utf-8"/>
  <meta http-equiv="Content-Style-Type" content="text/css"/>
  <title></title>
  <meta name="Generator" content="Cocoa HTML Writer"/>
  <meta name="CocoaVersion" content="1038.35"/>
  <style type="text/css">
    p.p1 {margin: 0.0px 0.0px 0.0px 0.0px; font: 48.0px Helvetica}
  </style>
</head>
<body>
<p class="p1"><b>Chɔ-bɔ̀-pā šɛ̂ʔ g̈â lɛ Jɔ̂mɔ̂-yâmî</b></p>
<p class="p1">H: âa, qhe qo ā-pū tê mà qɔ̀ʔ qhay mā lâ šā mɛ̀.</p>
<p class="p1">qha-dɛ̀ʔ na, nɔ̀-hɨ tê g̈â le-le.</p>
<p class="p1">à-šwè-thâ cê, chɔ-bɔ̀-pā cê qôʔ-ma, šɛ̂ʔ g̈â tânkà te ve cê.</p>
<p class="p1">ô ɔ̄ yàʔ-qɔ láy câʔ cɛ dàʔ kɨ̀ ɔ̄ … yàʔ-qɔ šɛ̂ʔ câʔ ce dàʔ kɨ̀ ɔ̄ mɨ ā ve cê qôʔ-ma.</p>
<p class="p1">a-qɔ́-pɨ̂ thâ tê g̈â tânkà ca te qôʔ ve…</p>
<p class="p1">ô kàʔ mɨ àʔ, "âa, nɔ̀ qhɔ̀ qay le" qôʔ ve cê.</p>
<p class="p1">tê ni chɔ bɔ̀ pā tê g̈â tôʔ la ve cê.</p>
<p class="p1">"âa, ŋà tânkà te ve" qôʔ ve cê.</p>
<p class="p1">"kàʔ mɨ".</p>
<p class="p1">te khɨ gà lɛ yàʔ-qɔ šêʔ câʔ cɛ la lɛ, ô ve tê câʔ ɔ̄ tê g̈â là. gà la.</p>
<p class="p1">yɔ̂ hɨ tê phā nàʔ-ú te dàʔ ve.</p>
<p class="p1">"nɔ̀ à-thòʔ-ma te le" qôʔ ve cê.</p>
<p class="p1">"tèʔ-chí mâ te. tânkà te tô ve" qôʔ cê.</p>
<p class="p1">"nɔ̀ à-thòʔ-ma te pɨ́ ve," qôʔ ve cê.</p>
<p class="p1">yɔ̂-hɨ tê phā mɨ ā lɛ, nàʔ-ú vân dàʔ lɛ qôʔ ve, "âa, ŋà khâʔ te pɨ́ à" qôʔ cê.</p>
<p class="p1">"âa, nɔ̀ à-thòʔ-ma te pɨ́ ve"...</p>
<p class="p1">"âa, ŋà mɔ́ tɔ̂ thèʔ pɨ́ a" qôʔ cê, yɔ̂-hɨ tê phā šɛ̂ʔ g̈â chi.</p>
<p class="p1">"âa, nɔ̀ à-thòʔ-ma te pɨ́ le" qôʔ cê.</p>
<p class="p1">"âa, ŋà khâʔ te pɨ́ à" qôʔ cê.</p>
<p class="p1">qhe te lɛ yɔ̂-hɨ tê phā, " mɔ́ tɔ̂ thèʔ ve qhà-qhɛ qôʔ ve le" qôʔ ve.</p>
<p class="p1">"tɔ̂ thèʔ a-ni, mɔ́ ò" qôʔ ve cê.</p>
<p class="p1">âa, mɔ̀ʔ-qɔ àʔ chò pá šɨ́ ô pá šɨ́ te lɛ qôʔ ve, yɔ̂, "âa, à-mù tê khɨ ša-g̈û thâ gà qo, ô ɔ̄ cao-mā-nā hɔ́-khân yâ-mî á-cè chèʔ lâ lɛ chò nɔ́-pu qhôʔ àʔ pò lâ tù yò," qôʔ ve cê, mɔ́ tɔ̂ thèʔ ve.</p>
<p class="p1">"âa, nɔ̀ khâʔ te pɨ́ a qôʔ ve â hêʔ lâ" qôʔ ve cê.</p>
<p class="p1">"yò, khâʔ te pɨ́ a" yɔ̂ khâʔ te ve cê.</p>
<p class="p1">"âa" te g̈â qɔ̀ʔ qôʔ ve,"nɔ̀ à-thòʔ-ma te pɨ́ à è".</p>
<p class="p1">"ŋà í-kâʔ lɔ̂ɛ pɨ́ à" qôʔ ve cê.</p>
<p class="p1">yɔ̂-hɨ tê phāqhe qôʔ dàʔ chɛ̂ ve tê yân thâ, à-šɛ mɔ́ tɔ̂ thèʔ ve qhe bî la ve yò.</p>
<p class="p1">kân-pâʔ cɔ̀ tā ve qhe gà la ve yò.</p>
<p class="p1">qhe lɛ ɔ̄, khâʔ kàʔ te pə̀ ò.</p>
<p class="p1">yɔ̂-hɨ tê gɛ chɛ ā ve.</p>
<p class="p1">ša-g̈û thâ gà lɛ, ô ɔ̄ hɔ́-khân yâmî àʔ á-cè chî lɛ nɔ́-po qhôʔ gà la cê.</p>
<p class="p1">yɔ̂ khâʔ qha-dɛ̀ʔ g̈ɔ̀ vân qha pî lɛ, nɔ́-po qhɔ ce lòʔ la ve cê.</p>
<p class="p1">nɔ́-po qhɔ ce lòʔ e lɛ, í-kâʔ lɔ̂ɛ pɨ́ pā tê khɨɛ tí g̈ɔ̀ lɔ̂ɛ lɛ, ɔ̂ ɔ̄ hɔ́-khân yâmî àʔ g̈ɔ̀ lɔ̂ɛ yù šē, yâmîhá àʔ.</p>
<p class="p1">g̈ɔ̀ lɔ̂ɛ yù šē lɛ yɔ̂-hɨ tê pa šɛ̂ʔ g̈â ve ɔ̄, yâmîhá ô ve àʔ tí vɛ dàʔ ve.</p>
<p class="p1">a-šu tê g̈â ĥʔ tù le qôʔ ve.</p>
<p class="p1">tê g̈â qo tê g̈â hə̂ʔ gâ, "ŋà tɔ̂ thèʔ lɛ, ŋà mɔ́ ŋà hə̂ʔ cɔ̂ ve," qôʔ ve.</p>
<p class="p1">"âa, nɔ̀ tɔ̂ thèʔ ve tí qo nɔ̀ mâ g̈a, ŋà í-kâʔ g̈a lɔ̂ɛ yù àʔ ve" qôʔ ve.</p>
<p class="p1">"nɔ̀ í-kâʔ lɔ̂ɛ ve ŋà khâʔ mâ bɔ̂ʔ ce qo mâ g̈a qôʔ ve".</p>
<p class="p1">yɔ̂-hɨ šɛ̂ʔ g̈â hí dàʔ ve cê.</p>
<p class="p1">nɔ̀-hɨ dɔ̂ a-ni, a-šu tê g̈â hə̂ʔ cɔ̂ le. dɔ̂ a-ni, tê g̈â le-le.</p>
<p class="p1">Pāɛ́: hɔ́-khân-ma àʔ qôʔ a nè.</p>
<p class="p1">: bɔ̂ʔ ce pā hə̂ʔ cɔ̂ ve.</p>
<p class="p1">T: lɔ̂ɛ yù pā.</p>
<p class="p1">Ty: thèʔ ni pā hə̂ʔ cɔ̂ qôʔ-ma.</p>
<p class="p1">yɔ̂ mâ thɛ̀ʔ ni qo mâ šī ɛ̀ʔ.</p>
<p class="p1">: yɔ̂ thèʔ thɔ̂ mâ lɔ̂ɛ qo mâ g̈a.</p>
<p class="p1">H: âa, hɔ́-khân gɛ tā dàʔ ve yɔ̂-hɨ tê phā qôʔ ve ɔ̄, qhɔ̀-qhe le.</p>
<p class="p1">"ɔ̀-khɨ́-pɨ̀ thâ a-šu tê g̈â phān ta- ve le, mɔ́ tɔ̂ thèʔ pā lâ.</p>
</body>
</html>
