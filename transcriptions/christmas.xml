<?xml version="1.0" encoding="UTF-8"?>
<?xml-stylesheet href="it.xsl" type="text/xsl"?>
<doc><p class="p1"><b>Yēšûʔ pɔ la ve pɔ̂ɛ</b></p>
<p class="p1">H: âa, ŋà-hɨ Lâhū yâ Hweītàʔ chɛ̂ ve lɛ̀ Hkìʔ-yâ ɔ̀-mō tê mō tê hén qɔ̂ ha khɔ̀ʔ chi ŋâ qhɔ̀ʔ pòn qay pâ nê thâ, 1966 qhɔ̀ʔ mâ gà šē thâ, ŋà-hɨ Khíšāmâʔ te tù yò lê.</p>
<p class="p1">gà pə̀, tê hén qɔ̂ ha khɔ̀ʔ chi khɔ̀ʔ qhɔ̀ʔ qɔ̀ʔ gà thâ, ŋà-hɨ à-šwè-thâ kàʔ tàn lɛ yàʔ-ni qha-gà ŋà-hɨ ɔ̀-lî chi tê mà tê co pə̀ tê co yɛ̂ chɛ̂ ve yò.</p>
<p class="p1">chi thàʔ pa tɔ dìyɛ̂bà ha-pa šɨ́ nî chi ɔ̂ tâʔ thâ ŋà-hɨ Khíšāmâʔ gà ve yò mɛ̀.</p>
<p class="p1">tê g̈â le-le chi ɔ̀-g̈û-šɨ̄ dìyɛ̂bà ha-pa nî chi ɔ̂ tâ thâ mâ gà šē ɔ̀-g̈û-šɨ̄ ŋà hɨ tê cə̀ le-le ve cà-qha, šɨ̂ʔ, ŋà-hɨ qha yɛ̂ tù ve ɔ̀-cə̀ tê cə̀ le-le ve tê g̈â le-le qha-dɛ̀ʔ gu tā.</p>
<p class="p1">cà-šī cà-qha thɔ̂ qha-dɛ̀ʔ-dɛ̀ʔ gu lɛ, ŋà-hɨ Khíšāmâʔ ɔ̀-pon câ tù tê g̈â le-le qha-dɛ̀ʔ gu mɛ̀.</p>
<p class="p1">ɔ̀-yân gà thâ ŋà-hɨ kán mâ g̈a te.</p>
<p class="p1">tê g̈â le-le thàʔ ŋà chi qhe qôʔ lâ ve yò.</p>
<p class="p1">Cà-bon: âa, eeàʔ, gu tā hɛ̂n tā cɔ̂ ve yò.</p>
<p class="p1">Khíšāmâʔ qôʔ ve ɔ̄ nî chi ɔ̂ ni mû phə̀ʔ ɔ̄ lòʔ e ve ɔ lâ o.</p>
<p class="p1">H: yào. Khí-šāmâʔ nî chi ɔ̂ ni mû phə̀ʔ thâ lòʔ e ve yò.</p>
<p class="p1">C: ɔ̂ɔ.</p>
<p class="p1">H: Yēšûʔ pɔ la ve.</p>
<p class="p1">C: Yēšûʔ pɔ la ve dɔ̂-nɔ̂ ve qôʔ ve ɔ lâ o.</p>
<p class="p1">qhe qo ŋà-hɨ Lâhū khɔ̂ qhà-qhe g̈a qôʔ tù le.</p>
<p class="p1">Khíšāmâʔ qôʔ ve ɔ̄ Kâlâphu khɔ̂ ɔ.</p>
<p class="p1">H: âa, qhɔ̀ʔ šɨ́ Yēšûʔ pɔ la ve àʔ hàʔ yù ve qôʔ ve yò.</p>
<p class="p1">ŋà-hɨ Lâhū khɔ̂.</p>
<p class="p1">C: âa, ŋà-hɨ Lâhū khɔ̂ ŋà dɔ̂ a-ni qo, pwê ha-lɛ̀ qôʔ cɔ̂ hɛ́. pwê ha-lɛ̀.</p>
<p class="p1">Yēšûʔ pɔ la ve ha lɛ̀ ve lɛ, tê g̈â le-le pwê ha-lɛ̀ qôʔ mɛ̀.</p>
<p class="p1">âa, qhɔ̀ʔ qhà-thâʔ câ tù le.</p>
<p class="p1">H: qhɔ̀ʔ câ ve lâ o.</p>
<p class="p1">C: eeɛ̀ʔ.</p>
<p class="p1">H: âa, qhɔ̀ʔ câ ve ɔ̀-chi tê ni ɔ̄, dìyɛ́bà ha-pa nî chi ɔ̂ tâʔ pwê ha-lɛ̀ te qo ɔ̄ qhe, nî chi ŋâ tâʔ qo ɔ̄ ha-lɛ̀ ha-qa te ve yò ɛ̀ʔ. tân-vân ɔ̀ʔ.</p>
<p class="p1">C: yò.</p>
<p class="p1">H: chi pə̀ thâ qhà nî ni qɔ̀ʔ chɛ̂ tù ve le, nɔ̀-hɨ dɔ̂ a-ni qo.</p>
<p class="p1">C: âa, ŋà dɔ̂ ve ɔ̄ tê-qhɔ̀ʔ-ú tê pɔ̂ʔ tí chɛ̂ ve lɛ, qhɔ̀ʔ chê ve ɔ̄.</p>
<p class="p1">šɛ̄ ni ɔ̂ ni chɛ̂ cɔ̂ hɛ́, dɔ̂ qôʔ-ma.</p>
<p class="p1">H: ɔ̀ɔ. qhɔ̀ʔ šɨ́ qhɔ̀ʔ nî qhɔ̀ʔ ve kàʔ šɛ̄ ni ɔ̂ ni cɛ lâ, nɔ̀ qôʔ lɛ.</p>
<p class="p1">C: â hêʔ nè. pwê ha-lɛ šɛ̄ ni ɛ̀ʔ.</p>
<p class="p1">H: ɔ̀ɔ.</p>
<p class="p1">C: qhe qo ɔ̄ qhɔ̀ʔ-šɨ́-ni àʔ qɔ̀ʔ chɛ̂ thâ gà qo ɔ̄ šɛ̄ ni ɔ̂ ni qɔ̀ʔ chɛ̂ qôʔ ve qôʔ-ma.</p>
<p class="p1">H: šɛ̄ ni lɛ ɔ̂ ni.</p>
<p class="p1">ôo, nɔ̀ qhe qo ɔ̄ šɨ ni gà ò yâ.</p>
<p class="p1">šɛ̄ ni lɛ ɔ̂ ni qo ɔ̄.</p>
<p class="p1">C: šɨ̄ ni gà qo qha-dɛ̀ʔ-dɛ̀ʔ chɛ̂ a qôʔ yò ɛ̀ʔ, ŋà-hɨ ɔ̄.</p>
<p class="p1">H: chɛ̂ gâ ve dê dê nè-ɔ̀ qôʔ-ma.</p>
<p class="p1">yâ tê g̈ɨ̀ hɨ kàʔ.</p>
<p class="p1">Pāɛ́: chɛ̂ gâ ve dê dê yò.</p>
<p class="p1">Khánpā: chɛ̂ gâ.</p>
<p class="p1">H: ôo, chɛ̂ gâ lɔ.</p>
<p class="p1">Jùnphɔ̀ʔ, nɔ̀ kàʔ chɛ̂ gâ lâ, qhɔ̀ʔ câ ve , šɨ̄ ni.</p>
<p class="p1">Khánpā: chɛ̂ gâ, chɛ̂ gâ.</p>
<p class="p1">H: (g̈ɨ̀ ve)</p>
<p class="p1">C: qhe qo vàʔ a-šu ve dɔ̂ʔ tù le, pwê ha-lɛ̀ thâ.</p>
<p class="p1">Pāɛ́: nɔ̀ ve.</p>
<p class="p1">C: ŋà ve lâ o.</p>
<p class="p1">ŋà ve ɔ̄ pɛ̀ â g̈a hɛ́ qôʔ-ma.</p>
<p class="p1">a-cí â ɨ̄ qôʔ-ma, vàʔ.</p>
<p class="p1">Pāɛ́: g̈a, g̈a.</p>
<p class="p1">: Khù-mɔ̂ kàʔ tê mà dɔ̂ʔ a nè. pɛ̀ â g̈a qo ɔ̄.</p>
<p class="p1">H: âa, ɔ̀-ma-qɛ̀ʔ qôʔ-ma. ŋà ve ɔ̄ ɔ̀-šā mâ mɛ̀ hɛ́ qôʔ-ma.</p>
<p class="p1">T: Khù-mɔ̂ ve kàʔ qɔ̀ʔ dɔ̂ʔ qo, tê pɔ̂ʔ qhɔ̀ʔ thâ qo dɔ̂ʔ tù â cɔ̀ yâ, à-mù.</p>
<p class="p1">: ŋà kàʔ tê khɛ dɔ̂ʔ a.</p>
<p class="p1">H: âa, nɔ̀ ve lɔ̀ʔ nè-ɔ̄, Jùnphɔ̀ʔ ò.</p>
<p class="p1">T: nɔ̀ ve ɔ̀-pā lɛ lâ.</p>
<p class="p1">Khánpā: ɔ̀-pā kàʔ cɔ̀, ɔ̀-ma kàʔ cɔ̀ ve yò.</p>
<p class="p1">T: ɔ̀ɔ.</p>
<p class="p1">H: a-cí ɨ̄ ve tê khɛ dɔ̂ʔ mɛ̀.</p>
<p class="p1">T: ôo, qhe qo ɔ̄, qhâʔ-šɛ nɔ̀, qhà-nî kîlô hə̂ʔ tù ve le.</p>
<p class="p1">H: âa, ŋà ŋâ kîlô yù qôʔ ma nè.</p>
<p class="p1">chi qhɔ̀ʔ thâ qôʔ ve ɔ̄, ha-lɛ̀-ha-qa te ve ɔ̄, cá tɛ cá tɛ ā lɛ vân tù ve ɔ̄.</p>
<p class="p1">Pāɛ́: má ò. tê chi kîlô-lô â hə̂ʔ nè-ɔ̀.</p>
<p class="p1">T: tê chi kîlô lâ o.</p>
<p class="p1">Pāɛ́: êe.</p>
<p class="p1">T: tê chi ŋâ kîlô.</p>
<p class="p1">H: nɔ̀ ɛ̀ʔ, nɔ̀ ɛ̀ʔ.</p>
<p class="p1">T: âa, ŋà thɔ̂ nî kîlô lɛ šɛ̂ʔ kîlô lɛ̀ hə̂ʔ a nè-ɔ̀.</p>
<p class="p1">H: âa, qhe qo ɔ̄ ŋâ kîlô gà ò lɔ nè. tā ni a qo ɔ̄.</p>
<p class="p1">T: qhe qo ɔ̄ cà-qu-ni nɔ̀ qha-nî kîlô hə̂ʔ è.</p>
<p class="p1">Thûyì: ɔ̂ kîlô lɛ ŋâ kîlô hə̂ʔ a.</p>
<p class="p1">H: ɔ̂ kîlô lɛ ŋâ kîlô.</p>
<p class="p1">T: qɔ̂ kîlô.</p>
<p class="p1">H: pòthôo, jâ a nè, qhe qo ɔ̄.</p>
<p class="p1">T: mâ lɔ̀ʔ tà ma.</p>
<p class="p1">tê khɛ qɔ̀ʔ ca šɛ̄, tê khɛ.</p>
<p class="p1">vàʔ tê khɛ qɔ̀ʔ ca šɛ̄.</p>
<p class="p1">âa, dɔ̂ a-ni a-šu ve ca tù le.</p>
<p class="p1">H: cà-lɔ̂ ve dɔ̂ʔ tí yò nè.</p>
<p class="p1">cà-lɔ̂, nɔ̀ ve dɔ̂ʔ a nè-ɔ̀.</p>
<p class="p1">T: ɔ̀-pā lón.</p>
<p class="p1">cà-lɔ̂: dɔ̂ʔ ve yò.</p>
<p class="p1">H: ɔ̀ɔ.</p>
<p class="p1">T: cà-lɔ̂ ve tê khɛ kàʔ dɔ̂ʔ a cê. qhe qo lɔ̀ʔ ò ma.</p>
<p class="p1">H: ɨ̄ jâ lèʔ.</p>
<p class="p1">T: jâ-à, jâ-à. qhe qo lɛ̀.</p>
<p class="p1">tê g̈â le-le ɔ̄, qhɔ̀ʔ mâ tɔ̂ʔ e cɛ cɛ ɔ̄ tê kà tâ te qay mɛ̀, a-šu kàʔ.</p>
<p class="p1">tê g̈â tí ha-lɛ̀ ve qo ha-lɛ̀ kɨ̀ mâ cɔ̀.</p>
<p class="p1">tê g̈â mâ chɛ̂ thɔ̂ bɔ̀ ve yò.</p>
<p class="p1">chɛ̂ ve qôʔ ve tê cə̀ qhà-qhe jɛ̀ dàʔ qo chi qhe te.</p>
<p class="p1">H: ɔ̂ɔ.</p>
<p class="p1">T: qhà-qhe jɛ̀ dàʔ lɛ chi qhe mâ te qôʔ ve ɔ̄ mâ phɛ̀ʔ.</p>
<p class="p1">chi tê khɨ kàʔ qha-dɛ̀ʔ dɔ̂ ni.</p>
<p class="p1">à-mù, chi qhɔ̀ʔ-nɔ́ qɔ̀ʔ dɔ̂ ni la thâ gà qo, "dɔ̂ mi qo g̈àʔ â mi", qôʔ qhe "nɛ-khî nɛ-jɔ̀ lɛ nɛ vɨ̀ nɛ lɔ̀ʔ lɔ" qôʔ qo thâ yò mâ hêʔ o.</p>
<p class="p1">H: âa, tê g̈â le-le ɔ̀-yân thâ lɛ̀ qha-dɛ̀ʔ dɔ̂ ni cɔ̂ ve lê. tê yɛ̀ le-le.</p>
<p class="p1">ŋà-hɨ kàʔ Hweītàʔ qhe lɛ̀ chɔ cɨ̂ mâ mâ qôʔ-ma lê.</p>
<p class="p1">yɛ̀ àʔ šɔ̄ a-ni qo nî chi yɛ̀ lɛ̀ tí qo cɔ̀ ve khɔ̂ yò.</p>
<p class="p1">chɔ ɔ̄ cɨ̂ mâ mâ qôʔ-ma.</p>
<p class="p1">chɔ ɔ̄ qha-dɛ̀ʔ qôʔ qo qɔ̀ʔ Kɔ́lɔ́ khɔ̂ àʔ yù qo "pɛ̀ʔ šîʔ pay" cɛ qôʔ-ma.</p>
<p class="p1">Lâhū khɔ̂ àʔ yù qo hí chi g̈â qhe cɛ tí cɔ̀ ve qòʔ-ma, ŋà-hɨ chɔ ɔ̄.</p>
<p class="p1">jɛ̀ dàʔ, tê g̈â le-le jɛ̀ dàʔ ni lɛ, ɔ̀-g̈û-šɨ̄ à-thòʔ-ma te thɔ̂, tê gɛ te cɔ̂ hɛ́.</p>
<p class="p1">qhà nî ni qhà nî ni chɛ̂ tù nɔ̀ hɨ tê g̈â le-le ó-qō phɨ́-phɨ́ ó-qō-šī g̈ɔ lɛ qha dɛ̀ʔ dɔ̂ a-ni cɔ̂ lê.</p>
<p class="p1">tê g̈â chɛ̂ gâ tê g̈â mâ chɛ̂ gâ tê ni qo ɔ̄.</p>
<p class="p1">chi qhe te ô qhe te qôʔ qo ɔ̄, qôʔ dàʔ yɔ dâʔ kɨ̀ dê dê phɛ̀ʔ la hɛ́.</p>
<p class="p1">tê g̈â le-le qha-dɛ̀ʔ dɔ̂ a-ni.</p>
<p class="p1">Pāɛ́: chɛ̂ jɔ mɨ̀ qhe cɛ chɛ̂ ā qo ɔ̄ pɛ̂ ò ɛ̀ʔ.</p>
<p class="p1">H: êe.</p>
<p class="p1">T: pò mɔ̀ʔ pò šé tɛ̀-tɛ̀ qo šu qôʔ šu g̈ɨ̀ tù phɛ̀ʔ lɔ.</p>
<p class="p1">H: êe. tê g̈â le-le ɔ̄ ni-ma cɔ̂ ve dê dê nè-ɔ̀, qhe qo ɔ̄.</p>
<p class="p1">chɛ̂ jɔ mɨ̀ ve, à-šwè kàʔ chɔ-mɔ̂ tê co pə̀ tê co chɛ̂ jɔ ve qhe. cɔ̂ ò lâ.</p>
<p class="p1">: cɔ̂ ve yò, qhe qo.</p>
<p class="p1">Thûyì: tê g̈â g̈â lɛ̀ cɔ̀ nè-ɔ̀, â cɔ̂ ve.</p>
<p class="p1">Pāɛ́: mâ cɔ̀ hɛ́.</p>
<p class="p1">H: qôʔ mɛ̀. à-mù qhɔ̀ʔ-nɔ́ qo ŋà ni qhâ qhɔ lɛ ŋà â qôʔ ɔ qôʔ ve chi…</p>
<p class="p1">ŋà hâʔ mâ qôʔ qo mâ qôʔ ve ni-ma qhɔ dɔ̂ ā ve nɔ̀ qɔ̀ʔ qôʔ lâ ve chi mâ cɔ̂ ve qôʔ la mɛ̀.</p>
<p class="p1">Pāɛ́: cɔ̂ ā ve dê dê yò hɛ́.</p>
<p class="p1">H: ɔ̀ɔ. cɔ̂ qo dàʔ ve nè. g̈ɨ̀-ša bon pa tɔ ha-lɛ̀-ha-qa mì-šɨ́-vâ-šɨ́ kàʔ g̈a câ lɛ qhɔ̀ʔ šɨ́ ɔ-ni ɔ̀-há ɔ̀-qhɔ qɔ̀ʔ g̈àʔ mi lɛ tê g̈â le-le ha-lɛ̀-ha-qa cɔ̂ dàʔ hɔ̄ dàʔ lɛ tê cə̀ le-le ve kán qha-dɛ̀ʔ te qay ni ve tí yò lê.</p>
<p class="p1">T: qhe qo ɔ̄ ŋà-hɨ ɔ̄ chi cà-šɨ́-ɔ̄ qhà-thâʔ qɔ̀ʔ câ tù ve le qôʔ-ma.</p>
<p class="p1">câ yân kàʔ gà la yò yâ.</p>
<p class="p1">qhɔ̀ʔ câ ve ɔ̀-lɔn jɛ̀ dàʔ pə̀ ò qo, cà-šɨ́-ɔ̄ câ ve tê pɔ̂ʔ qɔ̀ʔ jɛ̀ kàʔ a-ni šē ɛ̀ʔ.</p>
<p class="p1">chi tê pɔ̂ʔ tí te á ve, à-mù chɔ chɛ̂ pā qo chɛ̂…</p>
<p class="p1">H: âa, cà-šɨ́-ɔ̄ câ ve qhe lɛ, ɔ̂-tô-bà ha-pa àʔ tí câ jɔ và qôʔ-ma, te qhɔ̀ʔ le-le kàʔ.</p>
<p class="p1">T: ɔ̂-tô-bà ha-pa šɨ́ hí tâʔ thâ mâ hêʔ qo ɔ̂ tâʔ thâ câ jɔ ve và qôʔ-ma, cà-šɨ́-ɔ̄ câ ve ɔ̄.</p>
<p class="p1">T: qhe, ɔ̂-tô-bà ha-pa ɔ̂ tâʔ thâ te qo qhà-qhe te, cà..cà qha qhà-qhe te yù g̈a.</p>
<p class="p1">: ɔ̀ɔ.</p>
<p class="p1">T: nî ni šɛ̄ ni tí ca te ve mâ hêʔ. mû-yè-yân ɔ̄.</p>
<p class="p1">mû-cha-yân kàʔ mâ hêʔ ve ɔ̄.</p>
<p class="p1">H: âa, ɔ̂-tô-bà ha-pa šɨ́ àʔ ɔ̂ tâʔ àʔ câ jɔ ve qôʔ yò ɛ̀ʔ, ô thâ kàʔ ŋà-hɨ.</p>
<p class="p1">T: ô thâ kàʔ câ ve ɔ̄ qhe lɛ, ô tê qhɔ̀ʔ ô tê pɔ̂ʔ tí tɔ̂ ā lɛ.</p>
<p class="p1">tê qhɔ̀ʔ ɛ̀ʔ tí tê pɔ̂ʔ tí g̈a câ ve qo mâ phɛ̀ʔ qôʔ-ma.</p>
<p class="p1">tê qhɔ̀ʔ qhɔ̀ʔ qo mû yè mâ là, te qhɔ̀ʔ qhɔ̀ʔ qo mû yè mu.</p>
<p class="p1">H: tê chi ɔ̂ tâʔ àʔ kàʔ câ jɔ ve qôʔ-ma, cà-šɨ́-ɔ̄.</p>
<p class="p1">T: qhe qo tê chi ɔ̂ tâʔ àʔ câ ò ɛ̀ʔ.</p>
<p class="p1">H: <b>̥</b>, cà-šɨ́-ɔ̄</p>
<p class="p1">T: a-šu-šu àʔ kù tù ve, â hêʔ lâ.</p>
<p class="p1">H: âa, ɔ̀-pâ-ɔ̀-kɨ chɛ̂ ve ɔ̀-ví-ɔ̀-ni ŋà-hɨ Lâhū yâ tê qhâʔ le-le lɛ̀ kù pî qo dàʔ à hɛ́, qôʔ yò ɛ̀ʔ, ŋà dɔ̂ ve ɔ̄.</p>
<p class="p1">T: qhe qo nɔ̀-hɨ câ tù dɔ̀ tù àʔ qɔ̀ʔ dɔ̂ a-ni ɛ̀ʔ.</p>
<p class="p1">: âa, câ tù thɔ̂ ŋà tí thɔ̂ vàʔ tê khɛ kə a qôʔ a nè.</p>
<p class="p1">T: nɔ̀ tí kàʔ.</p>
<p class="p1">: êe</p>
<p class="p1">: qhe qo ɔ̄, šā …</p>
<p class="p1">T: qhe qo ɔ̄, ɔ̀-phâʔ ɔ̀-lə́ a-šu a-šu kə tù le.</p>
<p class="p1">a-cí-cí qo ɔ̄ qɔ̀ʔ lɔ̀ʔ ve mâ hêʔ. šu àʔ kù ve lɛ. haì.</p>
<p class="p1">H: vàʔ-šā ɔ̄ qhà-ma cɔ̀ ve mâ hêʔ qôʔ-ma.</p>
<p class="p1">ŋà ve ɔ̄,ɔ̀-ma qɛ̀̀ʔ ɛ́ lɛ. šɛ̂ʔ kîlô ɔ̂ kîlô cɔ̀ hɛ́ qôʔ-ma.</p>
<p class="p1">Pāɛ́: mâ lɔ̀ʔ qo ŋà hɔ tê mà dɔ̂ʔ kə a lâ a.</p>
<p class="p1">: hɔ lâ o.</p>
<p class="p1">Pāɛ́: èe.</p>
<p class="p1">T: pòthôo chɔ vɨ̀ â pə̀ nɛ̀-ɔ̄, hɔ lɛ̀.</p>
<p class="p1">(gɨ̀ ve)</p>
<p class="p1">ɔ̀-pā ɛ́ lâ ɔ̀-ma ɛ́ lâ nɔ̀ hɔ ɔ̄.</p>
<p class="p1">Pāɛ́: ɔ̀-pā yò nɛ̀-ɔ̄.</p>
<p class="p1">T: ɔ̀-pā. pòthôo, pòthôo. hɔ šā â câ ve a-šu a-šu cɔ̀ le.</p>
<p class="p1">Pāɛ́: chɔ mâ câ , hɔ šā.</p>
<p class="p1">H: âa, câ mɛ̀ à và.</p>
<p class="p1">T: ŋà kàʔ câ ni gâ qôʔ-ma hɔ šā.</p>
<p class="p1">â câ jɔ lɛ.</p>
<p class="p1">H: hɔ šā hɛ taó hɛ taó te qo mɛ̀ à yâ.</p>
<p class="p1">ŋà g̈a câ jɔ ɔ.</p>
<p class="p1">Thûyì: ɔ̀-pun te ɛ̀ʔ nè.</p>
<p class="p1">hɔ šā dêdê ve ɔ̀-pun hə̂ʔ ve qôʔ yò a.</p>
<p class="p1">T: ɔ̀-pun te lɛ nɔ̀ kə â g̈â nɛ̀-ɔ̀.</p>
<p class="p1">H: qhà nî phân bàʔ --</p>
<p class="p1">T: nɔ̀ ve ɔ̄ qhà nî phân bàʔ --</p>
<p class="p1">H: --te a te le.</p>
<p class="p1">T: -- kə a tɛ̀ʔ te le nɔ̀.</p>
<p class="p1">Pāɛ́: qhà-ma kàʔ mâ te o.</p>
<p class="p1">qhe te dɔ̂ʔ kə a lâ ve yò.</p>
<p class="p1">T: dɔ̂ʔ kə a ve.</p>
<p class="p1">Pāɛ́: èe.</p>
<p class="p1">T: dàʔ jâ nè qhe qo.</p>
<p class="p1">: ɔ̀-pun te pɛ̀ yù qôʔ ve khɔ̂ yò.</p>
<p class="p1">: Phù-mɔ́ kàʔ hɔ tê khɛ dɔ̂ʔ kə a lâ cê, hɔn. cà-šɨ́-ɔ̄ câ ve àʔ.</p>
<p class="p1">Phù-mɔ̂: bon te ve lɛ ɔ̀-phû mâ hə̂ʔ o.</p>
<p class="p1">H: ŋà ɔ̄ vàʔ tê khɛ qôʔ-ma nɛ̀. vàʔ ma-qɛ́ ɔ̀-šā ɔ̄ šɨ̄ hí kîlô cɔ̀ hɛ́.</p>
<p class="p1">T: âa, ŋà thɔ̂ cà-qha šɛ̂ʔ tû kə yò a.</p>
<p class="p1">cà-qha kə-pā kàʔ qɔ̀ʔ ca ɛ̀ʔ. cà-qu-ní, nɔ̀ qha-ma kə è.</p>
<p class="p1">Thûyì: ŋà tí qo tê tû nî tû kə nè nɛ̀-ɔ̄.</p>
<p class="p1">T: tê tû nî tû ɛ̀… ô khán-pā ɛ̀ʔ… Jùnphɔ̂ʔ ò.</p>
<p class="p1">Khánpā: ôo, ŋâ tû, ŋâ tû kə̀n.</p>
<p class="p1">T: ŋâ tû kəɛn. ɔ̂ɔ, dàʔ à. qhe qo ɔ̄, ô cà-lâ ̄ qhà-ma kə è.</p>
<p class="p1">Cà-lâ: ŋà lâ o.</p>
<p class="p1">âa, šɛ̂ʔ tû lɛ nî tû lɛ̀ kə a lâ yò nè.</p>
<p class="p1">T: šɛ̂ʔ tû lɛ nî tû. êe, lɔ̀ʔ ò, lɔ̀ʔ ò.</p>
<p class="p1">qhe qo ɔ̄, g̈a kù g̈a gà la ò qo ɔ̄, ha-cà-ha-lây tù ve ɔ̄, šu àʔ yɔ̂ àʔ yàʔ-tɔ tù ve ɔ̀-cə̀ tâ te kə lê, a-šu thɔ̂.</p>
<p class="p1">chɔ-há-pā tê cû qo qɔ̀ʔ yâ-mî qɔ̀ʔ cɨ̂-cɨ̀ tâ-lɛ mâʔ.</p>
<p class="p1">mâʔ gâ qôʔ qo qɔ̀ʔ á-qhɔ cɛ mâʔ dàʔ.</p>
<p class="p1">Pāɛ́: yâmî mâʔ gâ ve yò.</p>
<p class="p1">(g̈ɨ̀ ve)</p>
<p class="p1">T: mâʔ qo qɔ̀ʔ mâʔ dàʔ ve tê cə̀ te mɛ̀.</p>
<p class="p1">mâ dàʔ ve tê cə̀ tâ te, a-šu thɔ̂.</p>
<p class="p1">Thûyì: te tù hɛ́ nɛ̀-ɔ̄.</p>
<p class="p1">šu thɔ̂ te nɛ̀-ɔ̄.</p>
<p class="p1">te tù tí qo â šī ò.</p>
<p class="p1">Pāɛ́: qhe qo lɛ̀ yâ tê gɨ̀ ò, dɔ̂ cɔ̂ ve qôʔ qo lɛ̀, nɔ̀ hɨ àʔ cɔ̀ yò mɛ̀.</p>
<p class="p1">T: qhà-qhɛ te thɔ̂ yâmî-há ɔ̄ là mâ tù ve yò.</p>
<p class="p1">H: là, là.</p>
<p class="p1">Thûyì: qhà-qhe ve yâmî-há dè.</p>
<p class="p1">T: nô ɔ̄, Šátudə̀ qhâʔ qhɔ ɔ̄ ve šɨ, Mɛmə̂nɔ̀ɛ̀ qhâʔ qhɔ ɔ̄ ve šɨ, Vênkɛ̀ ɔ̄ ve šɨ ɔ̀ʔ là tù ve yò qôʔ-ma.</p>
<p class="p1">H: Vênkɛ̀ Vênlàʔ ɔ̄ ve šɨ qôʔ pî-ʔ.</p>
<p class="p1">T: èe.</p>
<p class="p1">Thûyì: âa, ŋà dɔ̂ ā ve lɛ̀ chi yò.</p>
<p class="p1">H: (g̈ɨ̀ ve) ha-lɛ̀ jâ lâ, nɔ̀-hɨ. yâmî-há là qo.</p>
<p class="p1">: yâmî-há qôʔ qo, hâʔ hâʔ qay ve qôʔ lèʔ nɔ̀ hɨ ò.</p>
<p class="p1">H: yɔ̂-hɨ tê phā chɔ-há-pā lɛ cà-šɨ́-ɔ̄ câ thâ, Khíšāmâʔ gà thâ, yâmî-há àʔ ha dɔ̂ lɔ ve cê.</p>
<p class="p1">yɔ̂-hɨ tê phā ɔ̄ chɔ-há-pā dêdê lɛ.</p>
<p class="p1">T: phu kàʔ kə hɛ̂n jâ, yɔ̂-hɨ tê pa. phu kàʔ pɛ jâ.</p>
<p class="p1">âa, cà-lɔ̂ nɔ̀ kàʔ là ɔ nɛ̀-ɔ̄ qôʔ-ma, cà-šɨ́-ɔ̄ câ thâ gà qo lɛ̀.</p>
<p class="p1">cà-lɔ̂: âa, là tɛ̀ ve yò nè.</p>
<p class="p1">H: vân la nè. nɔ̀ nî g̈â ɔ̄.</p>
<p class="p1">mə̂ qha nɛ̂ʔ pâ-cɨ̂ʔ-mu qha nɛ̂ʔ pə la.</p>
<p class="p1">(g̈ɨ̀ ve)</p>
<p class="p1">cà-šɨ́-ɔ̄ câ thâ, pâ-cɨ̂ʔ-mu tâ nûʔ bà.</p>
<p class="p1">vàʔ-šā chu qha nɛ̂ʔ pə lâ a.</p>
<p class="p1">T: chi pâ-cɨ̂ʔ-mu bɨ̂ ɛ̀ ve qo vàʔ-šā chu nɛ̂ʔ ā qo ni ša jâ qôʔ-ma.</p>
<p class="p1">: ni ša lâ.</p>
<p class="p1">T: èe, ni ša jâ.</p>
</doc>