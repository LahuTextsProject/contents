<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
<head>
  <meta http-equiv="Content-Type" content="text/html; charset=utf-8"/>
  <meta http-equiv="Content-Style-Type" content="text/css"/>
  <title></title>
  <meta name="Generator" content="Cocoa HTML Writer"/>
  <meta name="CocoaVersion" content="1038.35"/>
  <style type="text/css">
    p.p1 {margin: 0.0px 0.0px 0.0px 0.0px; font: 16.0px Helvetica}
  </style>
</head>
<body>
<p class="p1">mɛ̂ʔ-cú-pā lɛ khɨ-qɔ̀ʔ-pā</p>
<p class="p1">à šwè thâ chɔ nî g̈â ɔ̀-chɔ̂ te dàʔ ve yò cê.</p>
<p class="p1">tê g̈â lɛ̀ mɛ̂ʔ-cú-pā tê g̈â lɛ̀ khɨ-qɔ̀ʔ-pā yò cê.</p>
<p class="p1">yɔ̂ hɨ nî g̈â ɔ̀-chɔ̂ te dàʔ ve ɔ̀-qhɔ lo, te ni thâ dɔ̂ tɔ̂ʔ la ve tê yân, yɔ̂ hɨ́ mà nî g̈â tê gɛ qay lɛ mɔ́-pā ge qhà-qhe te lɛ mɛ̂ʔ mɔ̀ la tù qhà-qhe te lɛ khɨ thê la tù ca na-ni ve yò cê.</p>
<p class="p1">yɔ̂-hɨ́-mà nî g̈â mɔ́-pā gɛ qay ve tê yân thâ, mɔ́-pā yɔ̂-hɨ́-mà thàʔ qôʔ pî ve: "nɔ̀-hɨ́-mà qay ve yàʔ-qɔ ɔ̀-qhɔ lo cɔ̀ ve nɔ̀-hɨ ve yàʔ-qɔ ɔ̀-qhôʔ lo šɨ̂ʔ-cɛ̀ ɔ̀-qá pɛ lo ŋâʔ phɨ thàʔ mɔ̀ ve tê yân thâ, mɛ̂ʔ-cú-pā tê g̈â thàʔ tâʔ e lɛ yù cɨ" tɛ̀ʔ qôʔ pî ve yò cê.</p>
<p class="p1">ô-ve qha-šū-šū mɔ́-pā qôʔ ve qhe yɔ̂-hɨ́-mà nî g̈â tê gɛ qay chɛ̂ thâ, khɨ-qɔ̀ʔ-pā mû-phe chî ni ve tê yân thâ, ŋâʔ phɨ thàʔ g̈a mɔ̀ ve yò cê.</p>
<p class="p1">ŋâʔ phɨ thàʔ g̈a mɔ̀ ve pa-tɔ, mɛ̂ʔ-cú-pā thàʔ tâʔ e cɨ lɛʔ qôʔ ve … mɛ̂ʔ-cú-pā chi qhe qôʔ ve, "ŋà lɛ̀ mɛ̂ʔ mâ mɔ̀ ve pa-tɔ, ɔ̀-cə̀ chi tê-phā thâ mɔ̀ mâ phɛ̀ʔ. ŋà tâʔ e mâ g̈a" tèʔ qôʔ pî ve yò.</p>
<p class="p1">khɨ-lù-pā qôʔ ve: "yàʔ qhâ nɔ̀ tâʔ e phɛ̀ʔ ve yò. nɔ̀ thàʔ ŋà mā lâ tù ve yò," tɛ̀ʔ qôʔ pî ve yò cê.</p>
<p class="p1">mɛ̂ʔ-cú-pā tâʔ e chɛ̂ ve tê-yân-thâ, tê khɨ gà lɛ, chi qhe qôʔ ve: "gà ò lâ" tɛ̀ʔ na-ni ve yò.</p>
<p class="p1">yàʔ-qhâ ɔ̀-chɔ̂ tê g̈â qɔ̀ʔ qôʔ ve: "mâ gà šē. tâʔ e šē."</p>
<p class="p1">qɔ̀ʔ tâʔ e lɛʔ, tê pɔ̂ʔ qɔ̀ʔ na-ni ve tê-yân-thâ, "gà ò" tɛ̀ʔ qôʔ ve yò.</p>
<p class="p1">"gà ò" tɛ̀ʔ qôʔ ve tê-yân-thâ, yɔ̂ mɔ̀ gâ ve thàʔ-pa-tɔ mɛ̂ʔ g̈â-thèʔ ŋá ni lɛʔ tê cɔ̀ há yɔ̂ mɛ̂ʔ qɔ̀ʔ mɔ̀ la ve yò.</p>
<p class="p1">chi ve qha šū-šū yɔ̂ làʔ-šɛ ŋâʔ-u thàʔ yù ve tê-yân-thâ, ŋâʔ-u chi lɛ̀ vɨ̀ phɛ̀ʔ ve thàʔ-pa-tɔ, ɔ̀-ch-̂ tê g̈â mɨ tā kɨ̀ lo, ce pə pî ve tê-yân-thâ, ɔ̀-chɔ̂ tê g̈â thɔ̂ kɔ̂ʔ jâ ve thàʔ-pa-tɔ, tê-cɔ̀-há pɔ̂ʔ tu lɛʔ yɔ̂ ve khɨ-šɛ qɔ̀ʔ thê la ve yò cê.</p>
<p class="p1">chi thàʔ-pa-tɔ ŋà hɨ Lâhū yâ chi tê coe thɔ̂, chɔ chi ve nî g̈â thàʔ hên yù qo dàʔ ve yò.</p>
<p class="p1">mɔ́ pā ve khɔ̂ thàʔ na yù ve pa-tɔ, mɛ̂ʔ-cú ve thɔ̂ mɛ̂ʔ qɔ̀ʔ mɔ̀ la pə̀ ve thàʔ g̈a šī ve yò.</p>
<p class="p1">khɨ qɔ̀ʔ ve thɔ̂ khɨ thê la ve thàʔ g̈a šī ve yò.</p>
<p class="p1">na yù pɨ́ ve chɔ tê g̈â le le ɔ̀-yâ ɔ̀-dù lɛ ɔ̀-ví ɔ̀-ni tê g̈â le-le thɔ̂, ɔ̀-cə̀ chi tê-phā thàʔ hên yù qo, dàʔ ve yò tɛ̀ʔ ŋà-hɨ Lâhū chɔ-mɔ̂ à šwè thâ chi qhe qôʔ tā ve yò.</p>
</body>
</html>
