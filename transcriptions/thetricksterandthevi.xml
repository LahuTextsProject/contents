<?xml version="1.0" encoding="UTF-8"?>
<?xml-stylesheet href="it.xsl" type="text/xsl"?>
<doc><p class="p1"><b>ɛ̀-qhɛ̀ lɛ qhâʔ qhɔ ve yâ-mî-ma</b></p>
<p class="p1">à-šwè-thâ hɛ̂ʔ-pā thàʔ Lâhū yâ màʔ bɔ̂ʔ ve.</p>
<p class="p1">qhe te lɛ ô tê šɔ́ ɔ̄, màʔ bɔ̂ʔ e ve tê šɔ́, chɔ šɔ̄ və lɛ qay ve cê.</p>
<p class="p1">šu ɔ̄ thîʔ qo, ɛ̀-qhɛ̀ ô-ve ɔ̄, g̈âʔ-qú-ni tê khɛ thîʔ və lɛ, yàʔ-qɔ qá ɔ̄ câ thâ, ɔ̄ câ ve tê yân thâ ɔ̄, phə̀ʔ lɛ ɔ̄ câ ve te ve… yɔ̂ ɔ̄ phə̀ʔ ò lɛ g̈âʔ é tê khɛ pôʔ tɔ̂ʔ gɛ̀ e lɛ, "âa, ŋà mâ qay cɔ̂ lɔ. nɔ̀-hɨ qay" tɛ̀ʔ qôʔ ve cê.</p>
<p class="p1">qhe te lɛ ɔ̄, šu yɔ̂ àʔ qòʔ e pə tá ve.</p>
<p class="p1">"ŋà ɔ̄ qhe ɔ̀-hêʔ chi tê mà mɔ̀ lɛ, qòʔ e ve yò. màʔ bɔ̂ʔ mâ phɛ̀ʔ. qòʔ e šā" qôʔ ve cê.</p>
<p class="p1">qhe te lɛ, šu yɔ̂ àʔ qòʔ e pə lɛ ɔ̄ qhe, pɛ̂-g̈ù-li thɔ̂ʔ lɛ, á-ce-ku khâʔ lɛ ɔ̄, vâ-dɛ́-qō àʔ phɛ chî lɛ, á-qā ɔ̄ tɛ ve cê, mû-phə̀ʔ.</p>
<p class="p1">que te lɛ ɔ̄, vù vù vù qo tɛ̂ʔ tɛ̂ʔ… ô vâ-dɛ́-qō àʔ dɔ̂ʔ ve tê yân thâ, qhe te lɛ ɔ̄, yâ-mî-ma ô tê-g̈ɨ̀ âʔ qôʔ ho ve: "âa, nɔ̀-hɨ ɔ̀-pā ve ɔ̀-ha-ku qɔ̀ʔ la ò mɛ̀. tâ chɛ̂ ò mɛ̀. kɔ̂ʔ à mɛ̀."</p>
<p class="p1">qhe te lɛ, ɛ̀-qhɛ̀ á-qhɔ tí phôʔ yɨ̀ʔ e ve cê.</p>
<p class="p1">qhe te lɛ ɛ̀-qhɛ̀ qôʔ ve ɔ̄, " âa, ŋà á-qhɔ tâ yɨ̀ʔ. yâ qhɛ̂ qò kə la" qôʔ ve cê.</p>
<p class="p1">qhe te lɛ ɔ, "âa, mâ qò kə cɨ. lâʔ-lɔ ve yo" tɛ̀ʔ qôʔ ve tê yân thâ, yɔ̂-hɨ khān lɛ, ɛ̀-qhɛ̀ á-qhɔ g̈a yɨ̀ʔ ve.</p>
<p class="p1">qhe te lɛ ɔ̄, ɛ̀-qhɛ̀ ô-ve ɔ̄ yâ-mî-ma ô tê mō yɨ̀ʔ e pə̀ qhɔ̀ʔ-nɔ́, nɔ̂ʔ-qhɛ̂ g̈â-thèʔ tē lɛ, chɨ̂ʔ lɛ ô yâ qha cɔ̀-pā qhɛ̂ qhɔ ɔ̄ tɛ ve cê.</p>
<p class="p1">mû thî la lɛ ɔ̄, "nɔ̀-hɨ ve yâ qhɛ̂ qò kə ve lɔ ni-ʔ. à-thòʔ-ma šāy lâ tù le," qhe qôʔ lɛ ɔ̄, "âa, à-thòʔ-ma šāy lâ tù thɔ̂ à-thòʔ-ma hə̂ʔ kàʔ hə̂ʔ" qôʔ lɛ,</p>
<p class="p1">te lɛ ɔ̄, phu šé pî kàʔ mâ hə̂ʔ.</p>
<p class="p1">à-thòʔ-ma pî kàʔ mâ hə̂ʔ. </p>
<p class="p1">qhe te lɛ ɔ̄ ɛ̀-qhɛ̀ ô-ve ɔ̄ qhe lɛ yâ-mî-ma ô tê-mō thàʔ qôʔ pî ve: "âa, a-yɔ-qō dɔ̂ʔ na-e," qôʔ ve cê.</p>
<p class="p1">a-yɔ-qō ô-ve ɔ̄ dɔ̂ʔ na-e te lɛ yâ-mî-ma ô tê-mō ɔ̄ qhe, yàʔ-qɔ qɔ̀ʔ kɨ̀ ɔ̄ qay cɨ ve cê.</p>
<p class="p1">ɛ̀-qhɛ̀ chi yàʔ-qɔ tĥ-ɛ̀ qay lɛ, a-yɔ-qō ɔ̀-qhɔ lòʔ chɛ̂ ā qo ɔ̄, ɔ̀-thàʔ phɔ̂ ɔ̄ yâ-mî-ma dɔ̂ʔ a qo ɔ̄, qôʔ qôʔ te a qo ɔ̄, "à-thòʔ-ma šāy pî tù le, ɛ̀-qhɛ̀ thàʔ" qôʔ ve cê.</p>
<p class="p1">qhe te lɛ ɛ̀-qhɛ̀ ô-ve ɔ̄, "âa šāy pîʔ, šāy pîʔ" qhe qôʔ ve cêʔ.</p>
<p class="p1">qhe te lɛ tê pɔ̂ʔ qɔ̀ʔ qòʔ e.</p>
<p class="p1">ɛ̀-qhɛ̀ chi kàʔ yâ-mî-ma qhɔ̀ʔ-nɔ́ hâʔ hâʔ g̈àʔ qòʔ e lɛ, á-qhɔ qɔ̀ʔ mɨ, "âa, à-thòʔ-ma qôʔ lâ le, nɔ̀-hɨ àʔ" qôʔ lɛ…</p>
<p class="p1">"âa, ɛ̀-qhɛ̀ hàʔ šāy pîʔ, šāy pîʔ tí qôʔ lâ ɔ̄," qhe qôʔ ve cê.</p>
<p class="p1">qhe te lɛ "tê pɔ̂ʔ qɔ̀ʔ dɔ̂ʔ na e," mâ šī qôʔ lɛ ɔ̄…</p>
<p class="p1">qhe te lɛ tê pɔ̂ʔ qɔ̀ʔ dɔ̂ʔ na e lɛ ɔ̄, ɛ̀-qhɛ̀ chi ɔ̄, hâʔ qɔ̀ʔ lòʔ chɛ̂ ā lɛ ɔ̄, yâ-mî-ma tê-mō qôʔ qôʔ dɔ̂ʔ a lɛ, "âa, cha pîʔ, cha pîʔ" qhe qôʔ ve cê.</p>
<p class="p1">qhe te lɛ ɔ̄, yâ-mî-ma ô tê-mō g̈ɨ̂ qòʔ e lɛ ɔ̄,</p>
<p class="p1">ɛ̀-qhɛ̀ chi kàʔ hâʔ g̈ɨ̂ qòʔ e lɛ, á-qhɔ ɔ̄ gɔ̂-ne qɔ̀ʔ te chɛ̂ lɛ, "âa, à-thòʔ-ma qôʔ ve le? à-thòʔ-ma qôʔ lâ le?" qôʔ lɛ,</p>
<p class="p1">"âa, cha pîʔ, cha pi-ʔ tí qôʔ lâ ve ɛ̀-qhɛ̀ ò" qôʔ ve cê.</p>
<p class="p1">qhe te lɛ ɔ̄, yâ-mî-ma tê qhâʔ qhâʔ ve ɛ̀-qhɛ̀ tí phôʔ pàʔ ve cê.</p>
<p class="p1">qhe te ɛ ɔ̄, ɔ̀-phɔ̂ tê-mō qɔ̀ʔ la lɛ ɔ̄ qhe, "âa, ɛ̀-qhɛ̀ chi qhe chi qhe te lâ ɔ, nɔ̀-hɨ mâ chɛ̂ qhɔ̂ʔ-nɔ́ ɛ̀-qhɛ̀ pàʔ lâ ve" qôʔ lɛ, …</p>
<p class="p1">tê pɔ̂ʔ lɛ̀ ɔ̀-phɔ̂ tê-phā qɔ̀ʔ la lɛ, ɛ̀-qhɛ̀ àʔ g̈àʔ-yù lɛ, tî-pɛ̀ʔ a te lɛ phɔ e ve cê.</p>
<p class="p1">phɔ lɛ g̈ɔ̀ g̈àʔ-yù lɛ, g̈àʔ mâ mi, qhà qhe te g̈àʔ yù kàʔ mâ mi, tê pɔ̂ʔ mâ g̈a tá lɛ, qɔ̀ʔ la lɛ ɔ̄ qhe chi ɔ̄, chi ve ɔ̄, pɛ̂-g̈ɨ̀ g̈ɔ̀ khâʔ hɔ lɛ, qhe te šē lɛ ɔ̄, šá-lá yɛ̀ ɔ̄ thɛ-qɔ̄ qhɔ ɔ̄ lòʔ yɨ̀ʔ tá lɛ, ô-ve ša tú kɨ̀ yɛ̀ hàʔ mɨ tā lɛ ɔ̄, "ôoo, g̈ɨ̀-ša tɔ̂ʔ la ò lɔ, yàʔ-ni lɛ̀," qhe qôʔ ve cê.</p>
<p class="p1">qhe te lɛ yɔ̂ àʔ tân-tù tân pî ve.</p>
<p class="p1">ɔ̄ cā pî a qo câ.</p>
<p class="p1">qhe te šē lɛ ɔ, ɛ̀-qhɛ̀ tu la lɛ šu tê pɔ̂ʔ qɔ̀ʔ šī la lɛ ɔ̄,</p>
<p class="p1">dɔ̂ʔ pɛ̀ a te lɛ, qɔ̀ʔ phɔ e.</p>
<p class="p1">qɔ̀ʔ g̈àʔ yù lɛ,"âa, tê pɔ̂ʔ lɛ̀ qɔ̀ʔ g̈àʔ qɔ̀ʔ g̈àʔ yù lɛ, nī qɛ́ lɛ ɔ̄, tɛ šē lɛ ɔ̄, á-phàʔ g̈âʔ-bɛ šē lɛ ɔ̄, nī ŋɔ̂ʔ ɛ̀ pé ɛ̀ te ā pî lɛ ɔ̄, "âa, ɛ̀-qhɛ̀ qhâ-šɨ g̈àʔ-yù qhâ mâ hêʔ o lɔ. khá khá mù ní nɛ́ ɔ̄ tɔ̂ʔ ò lɔ" qôʔ ve cê.</p>
<p class="p1">qhe te á lɛ ɔ̄, qòʔ e ve cê.</p>
<p class="p1">qòʔ e qhɔ̀ʔ nɔ́ tê pɔ̂ʔ ɛ̀-qhɛ̀ chi tê pɔ̂ʔ qɔ̀ʔ qòʔ e tê pɔ̂ʔ qɔ̀ʔ g̈àʔ-yù ve chi ve ɔ̄, ɛ̀-qhɛ̀ chi ve ɔ̄, šɨ̂ʔ-cɛ̀ pu lón ɔ̄ tâʔ gà e ve cê.</p>
<p class="p1">šɨ̂ʔ-cɛ̀ lón ɔ̄ tâʔ gà e lɛ ɔ̄,…</p>
<p class="p1">qhe te lɛ ɔ̄, thu lɛ mô ɔ̄ lɔ̀-qá qhɔ ɔ̄ kə a te lɛ, "âa, ŋà lɛ̀ nɔ̀-hɨ thu lɛ mô í-kâʔ qhɔ kə a lâ qo-lɛ̀, ŋà í-kâʔ lɔ̂ɛ tɔ̂ʔ gà ve. mâ šɨ. ŋà àʔ thu lɛ nô há-phɔ̂ ɔ̄ kə a lâ qo ɔ, ŋà lɛ̀ nɛ̂ʔ èʔ kàʔ qay yò. šɨ e yò," qôʔ lɛ,</p>
<p class="p1">thu lɛ nô há-phɔ̂ nɛ́ pî a lɛ, há-qō qhɔ ɔ̄ phɔ lòʔ e ve cê.</p>
<p class="p1">qhe te še lɛ ɔ̄, ɛ̀-qhɛ̀ chi ve nô há-qō lòʔ e lɛ, šu à-mī g̈ɔ̀ mū kə ve, qhà-qhe te kàʔ mū kə mâ gà.</p>
<p class="p1">yɔ̂ á-pòʔ qɛ̂ʔ phə̂ tɔ̂ʔ ve cê, cô ɔ̀-qhɔ chɛ̂ àʔ lɛ.</p>
<p class="p1">qhe te šē lɛ ɔ̄, vâ-tɛ́ te kə á ve cê.</p>
<p class="p1">šɨ̂ʔ-tà jûʔ,… šɨ̂ʔ-tà chɔ chɔ lɛ ɔ̄, jûʔ kə ve cê.</p>
<p class="p1">ɛ̀-qhɛ̀ chi ɔ̄ qhɛ̂ qò lɛ ô šɨ̂ʔ-tà àʔ nɛ́ pî a lɛ, nù ni šē lɛ ɔ̄, "âa, ɛ̀-qhɛ̀ chi qhɛ̂ phîʔ ò lɔ. šɨ ò" qôʔ lɛ,</p>
<p class="p1">vâ tɛ̄ te á lɛ ɔ̄, qòʔ e cê.</p>
<p class="p1">qhe te lɛ ɔ̄, ɛ̀-qhɛ̀ chi á-thâ thàʔ … á-thâ-á-yɛ̂ pû ā lɛ, mə̂ʔ pî qha lɛ,…</p>
<p class="p1">yâ-mî-há nî mà mû-šɔ́-nàʔ ca ni gàe lɛ ɔ̄, ɛ̀-qhɛ̀ chi á-thâ-á-yɛ̂ mə̂ʔ khɔ̂ kâ e lɛ, "ɛ̀-qhɛ̀ ôo, ŋà-hɨ́-mà àʔ a-cí lòʔ cɨ a," qôʔ ve cê.</p>
<p class="p1">qhe te lɛ ɔ̄, "ɔ̀-chi mâ dàʔ ve tè-qɔ́-lɔ́ àʔ lòʔ la" tɛ̀ʔ qôʔ pî a lɛ ɔ̄,</p>
<p class="p1">mâ dàʔ ve tè-qɔ́-lɔ́ àʔ lòʔ la lɛ ɔ̄, tē pɛ̄ šē ve cê.</p>
<p class="p1">qhe te lɛ, ɛ̀-qhɛ̀ chi ve àʔ qɔ̀ʔ phɔ tɔ̂ʔ e gà ve cê.</p>
<p class="p1">qhe te lɛ, tê pɔ̂ʔ qɔ̀ʔ g̈àʔ yù lɛ, g̈àʔ mi šē ve cê.</p>
<p class="p1">g̈àʔ mi šē lɛ ɔ̄, ɔ́-qā qhɛ̂-qhɔ ɔ̄ phɛ-tī ā lɛ, g̈ɔ̀ šɛ pî ve cê.</p>
<p class="p1">qhe qo ɔ̄, mɛ̂ʔ phû ɔ̀-hɔ́ mù ā lɛ há-pɨ-de qhôʔ g̈à šɛ pî a qo, "a lô, a lô" qôʔ ve cê.</p>
<p class="p1">qhe qo, šɨ̂ʔ-mù-de qhôʔ ɔ̄ g̈ɔ̀ šɛ pî a qo ɔ̄, êe,šɨ̂ʔ-bù-de qhôʔ ɔ̄ g̈ɔ̀ šɛ pî a qo ɔ̄, "a lô, a lô" qôʔ ve cê.</p>
<p class="p1">há-pɨ-de g̈ɔ̀ šɛ pî a qo, "qâ càʔ, qâ càʔ" qhe qôʔ ve cê.</p>
<p class="p1">qhe te lɛ ɔ̄ mâ šɨ.</p>
<p class="p1">qɔ̀ʔ tɔ̂ʔ e gà e šē lɛ ɔ̄,…</p>
<p class="p1">tê pɔ̂ʔ lɛ̀ qɔ̀ʔ g̈àʔ-yù lɛ, šu yù g̈a šē lɛ ɔ̄,…</p>
<p class="p1">ôo, í-kâʔ cò lón ɔ̀-hɔ́ ɔ̄ phɛ chî tá ve cê.</p>
<p class="p1">phɛ chi tá lɛ ɔ̄, qhe te šē lɛ, tânkà pā tê mō lōn là cê.</p>
<p class="p1">qhe te lɛ, "ɛ̀-qhɛ̀ ò, nɔ̀ à-thòʔ-ma te cò ɔ̀-hɔ́ ɔ̄ chɛ̂ le," qô lɛ ɔ̄,</p>
<p class="p1">"mɛ̂ʔ-šī nà lɛ mêʔ-ši šá mù ve yâ o nè" qôʔ ve cê, hɛ̂ʔ-pā ô ve tê mō àʔ…</p>
<p class="p1">"âa, ŋà kàʔ mù gâ a ɛ̀-qhɛ̀ ò," qôʔ lɛ ɔ̄, "yù tɔ̂ʔ a" qôʔ pî cê ma-nè.</p>
<p class="p1">yù tɔ̂ʔ pî a lɛ, tɔ̂ʔ gà šē cê, ɛ̀-qhɛ̀ ô ve…</p>
<p class="p1">qhe te lɛ, tânkà pā ô-ve tê-mò ɔ̄, lɔ̀ í-mû ɔ̀-ha phâʔ g̈àʔ ā ve, tânkà te la ā ve, mɛ̂ʔ-šī nà pā tí tí cɔ̂ šē lɛ,…</p>
<p class="p1">phɛ lɛ ɔ̄, ô ɔ̀-hɔ́ ɔ̄, cò ɔ̀-hɔ́ ɔ̄, í-kâʔ šá mù cɨ ve te lɛ, tɔ̂ʔ chêʔ ce a lɛ ɔ̄, šɨ pə̀ e lɛ ɔ̄,…</p>
<p class="p1">tân-kà pā ô tê mō ve mɔ̂ phu ši ɛ̀-qhɛ̀ g̈a və ve cê.</p>
<p class="p1">qhe te lɛ, qòʔ e lɛ ɔ̄, á-qhɔ qɔ̀ʔ qòʔ e ve tê yân thâ, "ôo, ɛ̀-qhɛ̀ nɔ̀ qhà-qhe te g̈a le. ŋà-hɨ nɔ̀ àʔ šɨ tù te ve kàʔ, nɔ̀ phu ši chi ma g̈a ve qhà-qhɛ te le" qôʔ lɛ,</p>
<p class="p1">"âa, í-kâʔ šá mù lɛ g̈a ve yò, nɔ̀-hɨ te á lâ lɛ" qôʔ cê.</p>
<p class="p1">qhe te lɛ ɔ̄, "âa, ŋà-hɨ kàʔ hə̂ʔ gâ" qôʔ lɛ ɔ̄, te šī və lɛ ɔ̄, ô-kàʔ hɔ-lo, qhá-jū-lu ɨ̄ lɛ̀ ve í-mû-qo tê g̈â tê mà pû cɨ lɛ ɔ̄, ô-ve ɔ̀-hɔ́ phɛ chî lɛ ɔ̄, chɔ lòʔ chɛ̂ pə̀ qhɔ̀ʔ-nɔ́, cô í-kâʔ qhɔ ɔ̄ lòʔ e ve cê.</p>
<p class="p1">tê pɔ̂ʔ lɛ̀ í-kâʔ cú pî a lɛ phêʔ-dɔ̂ a-lâ ve cê.</p>
<p class="p2">qhe te lɛ ɔ̄, ô à-pū-qu tê-mà mâ lòʔ e lɛ, "cô cô cô ni šu ši bɛ̂ dàʔ ve," qôʔ a lɛ ɔ̄, yɔ̂ kàʔ pɔ̂ʔ lòʔ e lɛ tɔ̂ʔ chêʔ a lɛ, tê qhâʔ ma šɨ e pə̀ lɛ ɔ̄, chɔ tê qhâʔ ve yâ-mî ɔ̄ yɔ̂ tí g̈a ve cê.</p>
</doc>