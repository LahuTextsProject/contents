<!DOCTYPE html PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
<head>
  <meta http-equiv="Content-Type" content="text/html; charset=utf-8"/>
  <meta http-equiv="Content-Style-Type" content="text/css"/>
  <title></title>
  <meta name="Generator" content="Cocoa HTML Writer"/>
  <meta name="CocoaVersion" content="1038.35"/>
  <style type="text/css">
    p.p1 {margin: 0.0px 0.0px 0.0px 0.0px; font: 18.0px 'Charis SIL'}
    p.p2 {margin: 0.0px 0.0px 0.0px 0.0px; font: 18.0px 'Charis SIL'; min-height: 30.0px}
  </style>
</head>
<body>
<p class="p1">à-šwè-thâ g̈ɨ̀-ša lɛ̀ chɔ-yâ thàʔ te phā ve tè yân, á-mo-qō ɔ̀-qhɔ phā kə tā pî ve yò cê. tê ni qhe pò-ná tê khɛ tɔ́-kɔ-šī gə̀ʔ ce qha lɛ, tɔ́-kɔ-cɛ̀ ɔ̀-hɔ́ lo chɨ-pí-qwɛ̀ʔ tê khɛ yɨ̀ʔ-mɨ́ qa chɛ̂ ve patɔ, yɔ̂ ɔ̀-qhô ce tē pî qha lɛ, chêʔ kā qai ve patɔ tê pɔ̂ʔ tí pɔ̂ʔ tu lɛ, kɛ-šā ɔ̀-qhɔ lo g̈ɨ̂ phɔ e ve yò cê. hɛ́-g̈âʔ thɔ̂ qɔ̀ʔ pō lɛ, mì-cɛ̀ ɔ̀-qhô nâ ve yò cê. ô thâ mì-cɛ̀ ɔ̀-hɔ́ lo thɔ̂ í-mû tê khɛ yɨ̂ câ chɛ̂ ve yò. í-mû ô ve kɔ̂ʔ jâ ve patɔ, yɔ̂ phɔ e lɛ hɔ nàʔ pɔ qhɔ lòʔ e ve cê.</p>
<p class="p2">
</p>
<p class="p1">hɔ thɔ yɔ̂ kàʔ kɔ̂ʔ jâ ve patɔ, g̈â-thèʔ g̈ɨ̂ phɔ e thâá-mo-qō-šī thàʔ g̈a nâʔ pu tá ve yò.</p>
<p class="p2">
</p>
<p class="p1">tê ni qhe g̈ɨ̀-ša lɛ̀ chɔ-yâ gɛ ca gɨ̂ la thâ chɔ-yâ thàʔ mâ mɔ̀ lɛ to-nû-to-šâʔ qha-pə̀-è lɛ šɨ̂ʔ hɔ̂ʔ qha-pə̀-è thàʔ kù-phɔ̄ lɛ na-ni ve yò. ô thâ g̈ɨ̀-ša thɔ̂-cɛ̀ thàʔ na-ni thâ, thɔ̂-cɛ̀ qôʔ ve: "ŋà mâ mɔ̀." g̈ɨ̀-ša qôʔ ve "chɔ-yâ chi tɔ̂ʔ la thâ, nɔ̀ thàʔ thu bà pî. lɛ nɔ̀ ɔ̀-cā tê pɔ̂ʔ kàʔ tâ qɔ̀ʔ cā," tɛ̀ g̈ɨ̀-ša qôʔ pî ve patɔ, yàʔni qha-gà thɔ̂[-cɛ̀] cə̀ ɔ̀-cā mâ cā ve yò.</p>
<p class="p2">
</p>
<p class="p1">tê pɔ̂ʔ pu-lú-qā thàʔ qɔ̀ʔ na-ni lɛ, pu-lú-qā thɔ̂, "ŋà mâ šī" qôʔ pî lɛ, g̈ɨ̀-ša qôʔ ve: "nɔ̀ kàʔ tê ni lele mû-cha mû-yè yâ mâ qôʔ, g̈a ca câ ve yò tɛ̀ qôʔ pî lɛ, tê ni lele g̈a ca câ ve yò.</p>
<p class="p2">
</p>
<p class="p1">tê pɔ̂ʔ pɛ̂-mɨ̂-cè thàʔ qɔ̀ʔ na-ni lɛ, pɛ̂-mɨ̂-cè qôʔ pî ve: "mô ɔ̄ í-kâʔ ɔ̀-qhɔ lòʔ e mɔ̀ àʔ," tɛ̀ tho pî ve patɔ, g̈ɨ̀-ša qôʔ ve: "nɔ̀ tê cə̀ lɛ̀ qhà-thâʔ-kàʔ ɔ̀-g̈ɨ̀ cɔ̀ pî" tɛ̀ g̈ɨ̀-ša nàʔ pî tá ve patɔ, yàʔni qha-gà yɔ̂ tê cə̀ ɔ̀-g̈ɨ̀ cɔ̀ ve yò.</p>
<p class="p2">
</p>
<p class="p1">tê pɔ̂ʔ g̈ɨ̀-ša to-nû-to-šâʔ qha-pə̀-è thàʔ qɔ̀ʔ kù-phɔ̄ lɛ, í-kâʔ g̈ɨ̀-po ɔ̀-qhɔ lo á-mo-qō thàʔ qɔ̀ʔ yù tɔ̂ʔ cɨ ve yò. to-nû-to-šâʔ chi ma ve thɔ̂ tê cə̀ lele qɔ̀ʔ yù tɔ̂ʔ lɛ, mâ g̈a. á-cì-gu tê cə̀ qɔ̀ʔ yù lɛ pɛ̄ šá lo tɛ pî ve yò.</p>
<p class="p2">
</p>
<p class="p1">ô thâ g̈ɨ̀-ša qɔ̀ʔ qôʔ ve: "chɔ-yâ chi thàʔ a-šu tê g̈â yù tɔ̂ʔg̈a ve qo, yɔ̂ hɨ mɨ̀ tɔ̂ʔ la ve mɨ̀-ú-vâ-ú thàʔ g̈a mɨ câ ve yò" tɛ̀ qôʔ pî lɛ, cà-pî-nɛ̂ʔ qôʔ ve: "ŋà yù tɔ̂ʔ a, chi qhe te qo" qôʔ lɛ, g̈ɨ̀-ša qôʔ pî ve: "nɔ̀ te phɛ̀ʔ ve qo, te ôʔ" qôʔ pî thâ, cà-pî-nɛ̂ʔ qôʔ yɔ̂ "ŋà ve mɔ̀ʔqɔ yɨ̀ jâ" tɛ̀ qôʔ lɛ, yɔ̂ tâ-vâ tâ-vâ thɔ̂ʔ ve yò. qhe te lɛ yɔ̂ ve mɔ̀ʔqɔ ô ve lɛ ve thɔ̂ mâ pɔ̄ ve yò.</p>
<p class="p2">
</p>
<p class="p1">qhe te lɛ fâʔ-chàʔ qɔ̀ʔ qôʔ ve: "ŋà qɔ̀ʔ yù tɔ̂ʔ a" tɛ̀ qôʔ lɛ, yɔ̂ qɔ̀ʔ gə̀ʔ lɛ pɔ̄ ve yò.</p>
<p class="p2">
</p>
<p class="p1">pɔ̄ ve tê yân, cho ve yâ ve nàʔ-qhɔ thàʔ a-cí gə̀ʔ hə̂ʔ šē ve yò. qhe te lɛ yàʔni mɛ̂ʔ-cɛ kā lo chêʔ-qú-lɛ̀ʔ phɛ̀ʔ šē ve yò.</p>
<p class="p2">
</p>
<p class="p1">[Addendum: qhe te lɛ yàʔni qha-gà fâʔ-chàʔ tê cə̀ chɔ-yâ gɛ qhɔ̂ chɛ̂ lɛ chɔ-yâ ve câ-tù-dɔ̀-tù cà-šī-cà-qha tê phā thàʔ qhɔ̂ câ chɛ̂ ve a-khwân cɔ̀ tá ve yò.]</p>
</body>
</html>
